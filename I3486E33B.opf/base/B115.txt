༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
4989
21865
སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་འབྱེད།
Title
snyan ngag la 'jug tshul tshig rgyan rig pa'i sgo 'byed
Author
བློ་བཟང་འཕྲིན་ལས།
blo bzang “phrin las
Descriptor
Original Publication
Place
zi ling
Publisher
mtsho sngon mi rigs dpe skrun khang
Date
1982
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
14
633
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 W
17th st., new york city, ny 10011, usa 2005



Sñan nag la 'jug tshul tshig rgyan rig pa'i sgo 'byed /Dun-dkar...
LC Control Number: 97915977
Type of Material: Text (Book, Microform, Electronic, etc.)
Personal Name: Blo-bzan-'phrin-las, Dun-dkar.
Main Title: Sñan nag la 'jug tshul tshig rgyan rig pa'i sgo 'byed / Dun-dkar Blo-bzan-'phrin-
las.
Variant Title: Chinese colophon title: Shi xue ming jian
Edition Information: Par thens 4.
Published/Created: Zi-lin : Mtsho-snon mi rigs dpe skrun khan, 1994.
Description: 14, 3, 633 p. ; 21 cm.
ISBN: 7542000624
Summary: Study on various aspects of Tibetan poetry.
Subjects: Tibetan poetry--History and criticism.
LC Classification: PL3717 .B55 1994
Overseas Acq. No.: Ch-Tib-97-915977; 24
Geog. Area Code: a-cc-ti
Quality Code: lcode



།
སྙན་ངག་ལ་འཇུག་ཚུལ་ཚིག་
རྒྱན་རིག་པའི་སྒོ་འབྱེད།
ང་དཀར་བློ་བ
ཟང་འཕྲིན་ལས།
མྱོན་མི་
“མི་རིགས་དཔེ་སྐྲུན་ཁང་།



พ พ$65



ས
བ
ན་
ས
མཚོ་སྔོན་མི་རིགས་དཔེ་སྐྲུན་ཁང་།
དུང་དཀར་བློ་བཟང་འཕྲིན་ལས་



སྙན་ངག་ལ་འཇུག་ཚུལ་ཚིག་
རྒྱན་རིག་པའི་སྒོ་འབྱེད།



图书在版编目(CIP) 数据
诗学明鉴/东嘎·罗桑赤列著,-2 版,一西宁;青
海民族出版社,2002.12
ISBN 7-5420 - 0943 -5
I.诗... 1.东... 1.藏族一诗歌一文学理论一
研究一藏语 IN. 1052
中国版本图书馆CIP数据核字(2003) 第002341号



དཀར་ཆག
ལེའུ་དང་པོ།
ས་བཅད་དང་པོ། སྙན་ངག་གི་སྔོན་འགྲོ། ....….........
(1)རིག་གནས་སྤྱིའི་རྣམ་གཞག་སྐོར། ། .............(2)
（2)བོད་དུ་སྙན་ངག་གི་གཞུང་འདི་ཇི་ལྟར་དར་བའི་ལོ་རྒྱུས།.......(4）
（3) སྙན་ངག་དེ་གཞུང་གང་ལ་བརྟེན་ནས་སྦྱོང་དགོས། ...…......(18）
（4)གཞུང་འདིའི་གྲངས་ཚད་དང་ནང་དོན་དངོས་གཞི་སྐོར། .....(20）
（5)སྙན་ངག་ཤེས་པའི་དགེ་མཚན།...... .....................(22)
(6)སྙན་ངག་མི་ཤེས་པའི་སྐྱོན། .....................….................(22)
(7)སྙན་ངག་ཕུན་སུམ་ཚོགས་པའི་རྒྱུ། ......................
ས་བཅད་གཉིས་པ། སྙན་ངག་གི་ལུས་བཤད་པ། .........….….(26)
(1)སྙན་ངག་གི་ལུས་སྤྱིར་བཤད་པ། .................….............(26)
(2)ཚིགས་བཅད་ཀྱི་རྩོམ་ཡིག་འབྲི་ཚུལ་བཤད་པ། ..............(27)
（3)ཚིགས་བཅད་སྙན་ངག་གི་དབྱེ་བ་རིགས་བཞི་བཤད་པ།…......(38)
རིགས་དང་པོ། གྲོལ་བ། .............. ......................(39)
རིགས་གཉིས་པ། རིགས།...............
བ••(39)
རིགས་གསུམ་པ། མཛོད།…......
རིགས་བཞི་པ། འདུས་པ། ...
........(41）
(44)



( 4) ཚིགས་སུ་བཅད་པའི་སྙན་ངག་ཆེན་པོའི་མཚན་ཉིད་གསུམ་བཤད་
•....….....• ( 46）
• • ••• ( 47)
མཚན་ཉིད་དང་པོ་ཚིགས་སུ་བཅད་པའི་སྙན་ངག་གི་སྒོ་བཤད་པ།
མཚན་ཉིད་གཉིས་པ་སྙན་ངག་གི་སྲོག་བཤད་པ། ..........…..(47)
མཚན་ཉིད་གསུམ་པ་ཚིགས་བཅད་ཀྱི་སྙན་ངག་ཇི་ལྟར་རྩོམ་ཚུལ།
•• ••• (59)
•• (73)
•• ..• (74)
(5) ཚིག་ལྷུག་གི་སྙན་ངག་བཤད་པ། ........…..………………………..…........ (67)
(6) སྤེལ་མ་ཞེས་བྱ་བའི་སྙན་ངག་བཤད་པ། .....…..…………..........(69)
（7) སྙན་ངག་གི་དབྱེ་བའི་རྣམ་གྲངས་གཞན་སྟོན་པ། .........…...(70)
（8)སྐད་རིགས་བཞི་པོ་དེའི་རང་བཞིན་བཤད་པ། .......…..…...…..(70)
(9) སྐད་རིགས་བཞི་པོ་དེའི་སྒོ་ནས་བརྩམས་པའི་སྙན་ངག་གི་མཚན་་་་་་
གཞི་ངོས་འཛིན་པ། ...…….....…..
ས་བཅད་གསུམ་པ། སྙན་ངག་གི་རྒྱན་བཤད་པ། ...……........
(1)སྙན་ངག་གི་རྒྱན་གྱི་ངོ་བོ་བཤད་པ། .....…..…….................... (74)
(2)རྒྱན་གྱི་དབྱེ་བ་ངོས་འཛིན་བཤད་པ། .....…….....…....…......(75)
(3)ཐུན་མོང་མ་ཡིན་པའི་རྒྱན་གྱི་གོ་དོན་བཤད་པ།....……...…..... (76)
（4)ཐུན་མོང་མ་ཡིན་པའི་རྒྱན་གྱི་དབྱེ་བ་བཤད་པ། ...…….…...…..... (76)
(5)ཐུན་མོང་མ་ཡིན་པའི་རྒྱན་བཅུའི་ནང་གསེས་དང་པོ་སྦྱར་བའི་རྒྱན་
སྤྱིར་བཤད་པ།
(6)སྦྱར་བའི་རྒྱན་ལས་འཕྲོས་པའི་ཡི་གེ་རྣམས་ཀྱི་སྲོག་ཆེན་སྲོག་ཆུང་གི་
ཁྱད་པར་ངོས་འཛིན་པ། ..…………..………..
• ••.…..(78）
••• •。• (77)
་



•.......
(7)ཐུན་མོང་མ་ཡིན་པའི་རྒྱན་གྱི་ནང་གསེས་གཉིས་པ་རབ་དྭངས་་་་་་་
བཤད་པ། ..……..…..
....................(83)
(8) ཐུན་མོང་མ་ཡིན་པའི་རྒྱན་གྱི་ནང་གསེས་གསུམ་པ་མཉམ་ཉིད་་་་་་་
བཤད་པ། ......
•......(85)
(9)ཐུན་མོང་མ་ཡིན་པའི་རྒྱན་གྱི་ནང་གསེས་བཞི་པ་སྙན་པ་བཤད་
...........…..... (90)
(10)ཐུན་མོང་མ་ཡིན་པའི་རྒྱན་གྱི་ནང་གསེས་ལྔ་པ་ཤིན་ཏུ་གཞོན་པ་་་་་
བཤད་པ། ..…........…...........….................
......... (102)
(11)ཐུན་མོང་མ་ཡིན་པའི་རྒྱན་གྱི་ནང་གསེས་དྲུག་པ་དོན་གསལ་་་་་་་
བཤད་པ། .........
•.…........……..(106)
(12)ཐུན་མོང་མ་ཡིན་པའི་རྒྱན་གྱི་ནང་གསེས་བདུན་པ་རྒྱ་ཆེ་བ་
བ ཤད་པ། .....…...
(13)ཐུན་མོང་མ་ཡིན་པའི་རྒྱན་གྱི་ནང་གསེས་བརྒྱད་པ་བརྗིད་པ་
བཤད་པ། ..…........
(14)ཐུན་མོང་མ་ཡིན་པའི་རྒྱན་གྱི་ནང་གསེས་དགུ་པ་མཛེས་པ་
བཤད་པ། ............................…........…........•(118)
(15)ཐུན་མོང་མ་ཡིན་པའི་རྒྱན་གྱི་ནང་གསེས་བཅུ་པ་ཏིང་ངེ་འཛིན་་་་་
བཤད་པ། ..………..….
....….....…..(123)
(16)ཐུན་མོང་མ་ཡིན་པའི་རྒྱན་གྱི་མཇུག་བསྡུ་བ།.............(127）
ལེའུ་གཉིས་པ།
(1)ཐུན་མོང་གི་རྒྱུན་གྱི་དབྱེ་བ་སྤྱིར་བསྟན་པ། ........…..….....(129)
•.......• ( 1 09)
•….……..• (112)



གྱོན།
(2)དོན་རྒྱན་གྱི་དབྱེ་བ་མདོར་བསྟན་པ། ...........................(130)
（3)དོན་རྒྱན་སོ་ལྔའི་ནང་གསེས་སོ་སོའི་དབྱེ་བ་སྡོམ་ཙམ་བསྟན་པ།
.........(131)
（4)དོན་རྒྱན་སོ་ལྔའི་ནང་གསེས་དང་པོ་རང་བཞིན་བརྗོད་པའི་
••(132)
(༡)རང་བཞིན་བརྗོད་པའི་རྒྱན་གྱི་ངོ་བོ་བཤད་པ།….....…...(133)
（༢）རང་བཞིན་བརྗོད་པའི་རྒྱན་གྱི་དབྱེ་བ་བཤད་པ། ........(133)
(༣）རང་བཞིན་བརྗོད་པའི་རྒྱན་སོ་སོའི་ངོས་འཛིན་བཤད་པ།(133)
(5)དོན་རྒྱན་སོ་ལྔའི་ནང་གསེས་གཉིས་པ་དཔེ་རྒྱན།.............(140)
（༡)དཔེ་རྒྱན་གྱི་ངོ་བོ་སྤྱི་ཙམ་བཤད་པ། .....…..................(140）
（༢）དཔེ་རྒྱན་སོ་གཉིས་ཀྱི་མིང་གི་རྣམ་གྲངས་སྟོན་པ།.......(140）
(༣)དཔེ་རྒྱན་སོ་གཉིས་པོ་སོ་སོའི་ངོས་འཛིན་བཤད་པ། ......(141)
(༤)དཔེ་རྒྱན་གྱི་ཞར་བྱུང་དཔེ་ཡི་སྐྱོན་ཡོན་དཔྱད་པ།.......(185)
（༥）དཔེ་རྒྱན་གྱི་ཞར་བྱུང་མཚུངས་པ་གསལ་བྱེད་ཀྱི་སྒྲའི་རྣམ་
གྲངས་དང་དེ་རྣམས་ཇི་ལྟར་སྦྱོར་ཚུལ། ...…..............(186)
(6)དོན་རྒྱན་སོ་ལྔའི་ནང་གསེས་གསུམ་པ་གཟུགས་ཅན་གྱི་རྒྱུན། །
བ..•(198）
（༡)གཟུགས་ཅན་གྱི་རྒྱན་གྱི་ངོ་བོ་བཤད་པ། .....…........(198）
（༢）གཟུགས་ཅན་གྱི་རྒྱན་གྱི་རྣམ་གྲངས་བཤད་པ། ..........(198)
（༣）གཟུགས་ཅན་གྱི་རྒྱུན་སོ་སོའི་ངོས་འཛིན་བཤད་པ། ...….(199)
（7)དོན་རྒྱན་སོ་ལྔའི་ནང་གསེས་བཞི་པ་གསལ་བྱེད་ཀྱི་རྒྱན། ......(225)
（༡)གསལ་བྱེད་ཀྱི་རྒྱན་གྱི་ངོ་བོ་བཤད་པ། ..............…....(225)



(༢）གསལ་བྱེད་ཀྱི་རྒྱན་གྱི་རྣམ་གྲངས་བཤད་པ།.....…...... (225)
(༣)གསལ་བྱེད་ཀྱི་རྒྱུན་སོ་སོའི་ངོས་འཛིན་བཤད་པ། ......…... (226)
(8)དོན་རྒྱན་སོ་ལྔའི་ནང་གསེས་ལྔ་པ་བསྐོར་བའི་རྒྱན།.........(242)
(༡)བསྐོར་བའི་རྒྱན་གྱི་ངོ་བོ་བཤད་པ། ..................... (242)
（༢)བསྐོར་བའི་རྒྱན་གྱི་རྣམ་གྲངས་བཤད་པ།............(242)
(༣)བསྐོར་བའི་རྒྱུན་སོ་སོའི་ངོས་འཛིན་བཤད་པ། ............(243)
(9）དོན་རྒྱན་སོ་ལྔའི་ནང་གསེས་དྲུག་པ་འགོག་པའི་རྒྱུན། ......(247)
（༡)འགོག་པའི་རྒྱན་གྱི་ངོ་བོ་བཤད་པ། .....…….…….…..…..……..... (247)
(༢)འགོག་པའི་རྒྱན་གྱི་རྣམ་གྲངས་བཤད་པ།.............…(247)
(༣)འགོག་པའི་རྒྱན་སོ་སོའི་ངོས་འཛིན་བཤད་པ། ..........(248）
(10) དོན་རྒྱན་སོ་ལྔའི་ནང་གསེས་བདུན་པ་དོན་གཞན་བཀོད་པའི་
རྒྱུན། ..…..….
.............• (281)
(༡)དོན་གཞན་བཀོད་པའི་རྒྱུན་གྱི་ངོ་བོ་སྤྱིར་བཤད་པ། ... (282)
（༢）དོན་གཞན་བཀོད་པའི་རྒྱན་གྱི་རྣམ་གྲངས་བཤད་པ། ...(282)
(༣)དོན་གཞན་བཀོད་པའི་རྒྱན་སོ་སོའི་ངོས་འཛིན་བཤད་པ།
•••(282）
(11)དོན་རྒྱན་སོ་ལྔའི་ནང་གསེས་བརྒྱད་པ་ལྡོག་པ་ཅན་གྱི་རྒྱན། (294)
（༡)ལྡོག་པ་ཅན་གྱི་རྒྱན་གྱི་ངོ་བོ་སྤྱིར་བཤད་པ། .........（294)
（༢）ལྡོག་པ་ཅན་གྱི་རྒྱན་གྱི་རྣམ་གྲངས་བཤད་པ། ..........(295）
(༣）ལྡོག་པ་ཅན་གྱི་རྒྱན་སོ་སོའི་ངོས་འཛིན་བཤད་པ། .....(296)
(12)དོན་རྒྱན་སོ་ལྔའི་ནང་གསེས་དགུ་པ་སྲིད་པ་ཅན་གྱི་རྒྱན། ... (312)



（༡)སྲིད་པ་ཅན་གྱི་རྒྱན་གྱི་ངོ་བོ་སྤྱིར་བཤད་པ། ..........(312)
(༢)སྲིད་པ་ཅན་གྱི་རྒྱན་གྱི་རྣམ་གྲངས་བཤད་པ། ............(313)
（༣）སྲིད་པ་ཅན་གྱི་རྒྱན་སོ་སོའི་ངོས་འཛིན་བཤད་པ། .....(313）
(13)དོན་རྒྱན་སོ་ལྔའི་ནང་གསེས་བཅུ་པ་བསྡུས་བརྗོད་ཀྱི་རྒྱན།...(317)
(༡)བསྡུས་བརྗོད་ཀྱི་རྒྱན་གྱི་ངོ་བོ་སྤྱིར་བཤད་པ། ............(317)
(༢）བསྡུས་བརྗོད་ཀྱི་རྒྱན་གྱི་རྣམ་གྲངས་བཤད་པ། ......(318）
(༣）བསྡུས་བརྗོད་ཀྱི་རྒྱན་སོ་སོའི་ངོས་འཛིན་བཤད་པ།....(318)
(14)དོན་རྒྱན་སོ་ལྔའི་ནང་གསེས་བཅུ་གཅིག་པ་ཕུལ་བྱུང་གི་རྒྱན།（325)
(༡)ཕུལ་བྱུང་གི་རྒྱན་གྱི་ངོ་བོ་སྤྱིར་བཤད་པ། ...…...…..….…(325）
（༢）ཕུལ་བྱུང་གི་རྒྱན་གྱི་རྣམ་གྲངས་བཤད་པ། ........…....(325）
（༣）ཕུལ་བྱུང་གི་རྒྱན་སོ་སོའི་ངོས་འཛིན་བཤད་པ། ...…...(326)
(15)དོན་རྒྱན་སོ་ལྔའི་ནང་གསེས་བཅུ་གཉིས་པ་རབ་རྟོག་གི་རྒྱན། །
....(331)
（༡)རབ་རྟོག་གི་རྒྱན་གྱི་ངོ་བོ་སྤྱིར་བཤད་པ། ...............(331）
(༢)རབ་རྟོག་གི་རྒྱན་གྱི་རྣམ་གྲངས་བཤད་པ། ...............(332)
(༣)རབ་རྟོག་གི་རྒྱན་སོ་སོའི་ངོས་འཛིན་བཤད་པ། .........(332)
（༤)རབ་རྟོག་གི་རྒྱན་གྱི་ཞར་བྱུང་རབ་རྟོག་གསལ་བྱེད་ཀྱི་སྒྲའི་
རྣམ་གྲངས། .......
(16)དོན་རྒྱན་སོ་ལྔའི་ནང་གསེས་བཅུ་གསུམ་པ་རྒྱུ་ཡི་རྒྱུན། ......(341)
（༡)རྒྱུ་ཡི་རྒྱན་གྱི་ངོ་བོ་སྤྱིར་བཤད་པ། ..........…........(341）
(༢）རྒྱུ་ཡི་རྒྱན་གྱི་རྣམ་གྲངས་བཤད་པ། ...............…...(341）
•...(336）



(༣）རྒྱུ་ཡི་རྒྱན་སོ་སོའི་ངོས་འཛིན་བཤད་པ། ..................(343)
(17)དོན་རྒྱན་སོ་ལྔའི་ནང་གསེས་བཅུ་བཞི་པ་ཕྲ་མོའི་རྒྱན། .....(366）
（༡)ཕྲ་མོའི་རྒྱན་གྱི་ངོ་བོ་སྤྱིར་བཤད་པ། ........…........(366）
（༢)ཕྲ་མོའི་རྒྱན་གྱི་རྣམ་གྲངས་བཤད་པ། ..….....……....……...(367）
(༣）ཕྲ་མོའི་རྒྱན་སོ་སོའི་ངོས་འཛིན་བཤད་པ། ............(367)
(18)དོན་རྒྱན་སོ་ལྔའི་ནང་གསེས་བཅོ་ལྔ་པ་ཆ་ཡི་རྒྱན།...........(370)
(༡)ཆ་ཡི་རྒྱན་གྱི་ངོ་བོ་སྤྱིར་བཤད་པ། ..….......…..….……(370）
(༢）ཆ་ཡི་རྒྱན་གྱི་རྣམ་གྲངས་བཤད་པ། .................(370)
(༣)ཆ་ཡི་རྒྱུན་སོ་སོའི་ངོས་འཛིན་བཤད་པ། ...........…......(371)
(19)དོན་རྒྱན་སོ་ལྔའི་ནང་གསེས་བཅུ་དྲུག་པ་རིམ་པ་ཅན་གྱི་རྒྱན།
........•(377)
རིམ་པ་ཅན་གྱི་རྒྱུན་གྱི་ངོས་འཛིན་དང་དཔེར་བརྗོད། ......(377）
（20) དོན་རྒྱན་སོ་ལྔའི་ནང་གསེས་བཅུ་བདུན་པ་དགའ་བའི་རྒྱུན།（378)
（༡）དགའ་བའི་རྒྱུན་གྱི་ངོ་བོ་སྤྱིར་བཤད་པ།...............(378)
（༢）དགའ་བའི་རྒྱུན་གྱི་རྣམ་གྲངས་བཤད་པ། ............(379)
（༣）དགའ་བའི་རྒྱན་སོ་སོའི་ངོས་འཛིན་བཤད་པ། ....…...(379)
(21)དོན་རྒྱན་སོ་ལྔའི་ནང་གསེས་བཅོ་བརྒྱད་པ་ཉམས་ལྡན་གྱི་རྒྱུན། །
•(382)
（༡)ཉམས་ལྡན་གྱི་རྒྱུན་གྱི་ངོ་བོ་སྤྱིར་བཤད་པ། ..............(382)
(༢)ཉམས་ལྡན་གྱི་རྒྱན་གྱི་རྣམ་གྲངས་བཤད་པ། ........…….(382)
(༣)ཉམས་ལྡན་གྱི་རྒྱུན་སོ་སོའི་ངོས་འཛིན་བཤད་པ། ......(383)
(22)དོན་རྒྱན་སོ་ལྔའི་ནང་གསེས་བཅུ་དགུ་པ་གཟི་བརྗིད་ཅན་གྱི་



• • •(400)
• ••(401)
རྒྱན། ......
གཟི་བརྗིད་ཅན་གྱི་རྒྱན་གྱི་ངོས་འཛིན་དང་དཔེར་བརྗོད། ...(400)
(23)དོན་རྒྱན་སོ་ལྔའི་ནང་གསེས་ཉི་ཤུ་པ་རྣམ་གྲངས་བརྗོད་པའི་
རྒྱན། .......
...........…......………..(401）
རྣམ་གྲངས་བརྗོད་པའི་རྒྱན་གྱི་ངོས་འཛིན་དང་དཔེར་བརྗོད།
(24）དོན་རྒྱན་སོ་ལྔའི་ནང་གསེས་ཉེར་གཅིག་པ་ཀུན་ཕན་གྱི་རྒྱན།
•••(402)
ཀུན་ཕན་གྱི་རྒྱན་གྱི་ངོས་འཛིན་དང་དཔེར་བརྗོད། .........(403)
(25)དོན་རྒྱན་སོ་ལྔའི་ནང་གསེས་ཉེར་གཉིས་པ་རྒྱ་ཆེ་བའི་རྒྱུན། །
• • •(404)
(༡)རྒྱ་ཆེ་བའི་རྒྱུན་གྱི་ངོ་བོ་སྤྱིར་བཤད་པ། ................(404)
(༢)རྒྱ་ཆེ་བའི་རྒྱན་གྱི་རྣམ་གྲངས་བཤད་པ། ..................(404)
(༣)རྒྱ་ཆེ་བའི་རྒྱན་སོ་སོའི་ངོས་འཛིན་བཤད་པ། ..........(405)
(28）དོན་རྒྱན་སོ་ལྔའི་ནང་གསེས་ཉེར་གསུམ་པ་བསྙོན་དོར་གྱི་རྒྱན།
• • ••(408）
（༡)བསྙོན་དོར་གྱི་རྒྱན་གྱི་ངོ་བོ་སྤྱིར་བཤད་པ།…....….…....(408)
(༢)བསྙོན་དོར་གྱི་རྒྱན་གྱི་རྣམ་གྲངས་བཤད་པ། .........(408)
(༣)བསྙོན་དོར་གྱི་རྒྱུན་སོ་སོའི་ངོས་འཛིན་བཤད་པ། ......(408)
(27)དོན་རྒྱན་སོ་ལྔའི་ནང་གསེས་ཉེར་བཞི་པ་སྦྱར་བའི་རྒྱུན། ...(412)
(༡)སྦྱར་བའི་རྒྱན་གྱི་ངོ་བོ་སྤྱིར་བཤད་པ། ..............(412)
（༢)སྦྱར་བའི་རྒྱན་གྱི་རྣམ་གྲངས་བཤད་པ། .................(413)



（༣）སྦྱར་བའི་རྒྱན་སོ་སོའི་ངོས་འཛིན་བཤད་པ། ..........(413)
（28）དོན་རྒྱན་སོ་ལྔའི་ནང་གསེས་ཉེར་ལྔ་པ་ཁྱད་པར་བརྗོད་པའི་རྒྱན།
•••བ•བ•བ•བཟ••(434)
（༡)ཁྱད་པར་བརྗོད་པའི་རྒྱུན་གྱི་ངོ་བོ་སྤྱིར་བཤད་པ། .....(434)
（༢)ཁྱད་པར་བརྗོད་པའི་རྒྱན་གྱི་རྣམ་གྲངས་བཤད་པ།.....(434)
(༣）ཁྱད་པར་བརྗོད་པའི་རྒྱན་སོ་སོའི་ངོས་འཛིན་བཤད་པ།(434）
（29)དོན་རྒྱན་སོ་ལྔའི་ནང་གསེས་ཉེར་དྲུག་པ་མཚུངས་སྦྱོར་གྱི་རྒྱན། །
（༡）མཚུངས་སྦྱོར་གྱི་རྒྱུན་གྱི་ངོ་བོ་སྤྱིར་བཤད་པ། ..........(441)
（༢)མཚུངས་སྦྱོར་གྱི་རྒྱན་གྱི་རྣམ་གྲངས་བཤད་པ། .........(442)
（༣)མཚུངས་སྦྱོར་གྱི་རྒྱན་སོ་སོའི་ངོས་འཛིན་བཤད་པ།.....(442)
(30）དོན་རྒྱན་སོ་ལྔའི་ནང་གསེས་ཉེར་བདུན་པ་འགལ་བའི་རྒྱུན།
........(441）
• •......(444）
(༡)འགལ་བའི་རྒྱུན་གྱི་ངོ་བོ་སྤྱིར་བཤད་པ། ..................(444)
(༢）འགལ་བའི་རྒྱུན་གྱི་རྣམ་གྲངས་བཤད་པ། ...….......(445)
（༣）འགལ་བའི་རྒྱན་སོ་སོའི་ངོས་འཛིན་བཤད་པ། .......(445）
（31)དོན་རྒྱན་སོ་ལྔའི་ནང་གསེས་ཉེར་བརྒྱད་པ་སྐབས་མིན་བསྟོད་
པའི་རྒྱུན། .........….......... •................(454）
སྐབས་མིན་བསྟོད་པའི་རྒྱན་གྱི་ངོས་འཛིན་དང་དཔེར་བརྗོད། །
བ•.......•• • • • •• • •••(454）
（32)དོན་རྒྱན་སོ་ལྔའི་ནང་གསེས་ཉེར་དགུ་པ་ཟོལ་བསྟོད་ཀྱི་རྒྱན། །
•...••(455）
（༡)ཟོལ་བསྟོད་ཀྱི་རྒྱན་གྱི་ངོ་བོ་སྤྱིར་བཤད་པ།.............(455)



（༢）ཟོལ་བསྟོད་ཀྱི་རྒྱན་གྱི་རྣམ་གྲངས་བཤད་པ། .......…..(456)
(༣）ཟོལ་བསྟོད་ཀྱི་རྒྱུན་སོ་སོའི་ངོས་འཛིན་བཤད་པ། ......(456)
（33)དོན་རྒྱན་སོ་ལྔའི་ནང་གསེས་སུམ་ཅུ་པ་ངེས་བསྟན་གྱི་རྒྱན།
བ....(461)
EELE
གྱོན། •-• • •............
（༡)ངེས་བསྟན་གྱི་རྒྱན་གྱི་ངོ་བོ་སྤྱིར་བཤད་པ། ....…..……..(461)
（༢)ངེས་བསྟན་གྱི་རྒྱན་གྱི་རྣམ་གྲངས་བཤད་པ། ............(461)
（༣）ངེས་བསྟན་གྱི་རྒྱུན་སོ་སོའི་ངོས་འཛིན་བཤད་པ། ......(461）
（34）དོན་རྒྱན་སོ་ལྔའི་ནང་གསེས་སོ་གཅིག་པ་ལྷན་ཅིག་བརྗོད་པའི་
...…....……….....…….......(464)
（༡)ལྷན་ཅིག་བརྗོད་པའི་རྒྱན་གྱི་ངོ་བོ་སྤྱིར་བཤད་པ། .....(464）
(༢）ལྷན་ཅིག་བརྗོད་པའི་རྒྱན་གྱི་རྣམ་གྲངས་བཤད་པ། (464)
(༣)ལྷན་ཅིག་བརྗོད་པའི་རྒྱུན་སོ་སོའི་ངོས་འཛིན་བཤད་པ།（465）
(35）དོན་རྒྱན་སོ་ལྔའི་ནང་གསེས་སོ་གཉིས་པ་ཡོངས་བརྗེས་ཀྱི་
རྒྱན། .....
......(468)
ཡོངས་བརྗེས་ཀྱི་རྒྱུན་གྱི་ངོས་འཛིན་དང་དཔེར་བརྗོད། ...(468)
(36）དོན་རྒྱན་སོ་ལྔའི་ནང་གསེས་སོ་གསུམ་པ་ཤིས་བརྗོད་ཀྱི་རྒྱན། །
.
.......(470)
ཤིས་བརྗོད་ཀྱི་རྒྱུན་གྱི་ངོས་འཛིན་དང་དཔེར་བརྗོད།........(470)
（37）དོན་རྒྱན་སོ་ལྔའི་ནང་གསེས་སོ་བཞི་པ་རབ་སྤེལ་གྱི་རྒྱུན།
…...•(471)
(༡)རབ་སྤེལ་གྱི་རྒྱན་གྱི་ངོ་བོ་སྤྱིར་བཤད་པ། ...……....…...(471）
(༢）རབ་སྤེལ་གྱི་རྒྱན་གྱི་རྣམ་གྲངས་བཤད་པ། ...............(471)
10



•.......(479）
（༣)རབ་སྤེལ་གྱི་རྒྱུན་སོ་སོའི་ངོས་འཛིན་བཤད་པ། .......(471)
（38)དོན་རྒྱན་སོ་ལྔའི་ནང་གསེས་སོ་ལྔ་པ་དགོངས་པ་ཅན་གྱི་རྒྱན།
..….………..(474）
དགོངས་པ་ཅན་གྱི་རྒྱན་གྱི་ངོས་འཛིན་དང་དཔེར་བརྗོད། ...(474）
（39)སྙན་ངག་ལེའུ་གཉིས་པའི་མཇུག་བསྡུ་བ། ..................(476)
ལེའུ་གསུམ་པ།
ཐུན་མོང་གི་རྒྱན་གྱི་ནང་གསེས་གཉིས་པ་སྒྲ་རྒྱན་བཤད་པ། .....(479)
（1)སྒྲ་རྒྱན་གྱི་ངོ་བོ་སྤྱིར་བཤད་པ། .....
(2)སྒྲ་རྒྱན་གྱི་རྩ་བའི་དབྱེ་བ་བཤད་པ། ..…. …......………......(479)
（༡)སྒྲ་རྒྱན་གྱི་ནང་གསེས་དང་པོ་ཡི་གེ་བསྐོར་བའི་ཟུང་ལྡན།（480)
(༢）སྒྲ་རྒྱན་གྱི་ནང་གསེས་གཉིས་པ་བྱ་དཀའ་བའི་ཁྱད་པར་གཞན་
བསྟན་པ། ........………………... ...................…...(493)
(༣）སྒྲ་རྒྱན་གྱི་ནང་གསེས་གསུམ་པ་དབྱངས་སོགས་ངེས་པའི་་་་་་
དཀའ་བ།
•........(507)
ཐུན་མོང་གི་རྒྱན་གྱི་ནང་གསེས་གསུམ་པ་གབ་ཚིག་གི་རྒྱུན་བཤད་
པ། .................
•............…..(511)
(1)གབ་ཚིག་གི་རྒྱན་གྱི་ངོ་བོ་དང་དབྱེ་བ་བཤད་པ། ..........(511)
（2)གབ་ཚིག་གི་རྒྱུན་སོ་སོར་བཤད་པ། ...... ....................(512)
(༡)ཀུན་ཏུ་ཚོགས་པའི་གབ་ཚིག ..............................(512)
(༢）སླུ་བྱེད་ཀྱི་གབ་ཚིག...................................(513)
(༣)རིམ་པ་བྲལ་བའི་གབ་ཚིག .............
• (515)



བ.....(516）
• •(520)
•(523)
(༤)རབ་བཅོམ་གྱི་གབ་ཚིག ........…..……..
(༥）མཐུན་པའི་གཟུགས་ཀྱི་གབ་ཚིག .…..…….......………..…...(517)
(༦)རྩུབ་མོའི་གབ་ཚིག ...……....
..........(519)
(༧)གྲངས་ཀྱི་གབ་ཚིག ..................................
(༨)རབ་བཏགས་ཀྱི་གབ་ཚིག ....…...........................(522)
（༩)མིང་དུ་འདུས་པའི་གབ་ཚིག .…..
（༡༠)བསྒྲིབས་པའི་གབ་ཚིག…...…...….....…….…......…….(525)
（༡༡)མཐུན་པའི་སྒྲའི་གབ་ཚིག…............…..........(526）
(༡༢)རྨོངས་པའི་གབ་ཚིག ..............…........…...........(528)
（༡༣）ཡོངས་འཕྲོག་གི་གབ་ཚིག…..…....…...….......…......(530）
(༡༤)གཅིག་བསྒྲིབས་པའི་གབ་ཚིག ....................(531）
（༡༥）གཉིས་ཀ་བསྒྲིབས་པའི་གབ་ཚིག ..................(532)
（༡༦)ཡོངས་སུ་འདྲེས་པའི་གབ་ཚིག .….........….....…....(534)
（3)བོད་སྔ་རབས་ཀྱི་ལྡེའུ་དང་དེང་རབས་ཀྱི་གབ་ཚིག .....…....(535)
ས་བཅད་བཞི་པ། སྙན་ངག་གི་སྐྱོན་སེལ་བཤད་པ། ................(538）
(1)སྙན་ངག་གི་སྐྱོན་བཅུ་སྤྱིར་བཤད་པ། .................…...(538)
(2)སྙན་ངག་གི་སྐྱོན་བཅུའི་དབྱེ་བ་བཤད་པ། .........…........(538)
（3)སྙན་ངག་གི་སྐྱོན་བཅུ་སོ་སོར་བཤད་པ། ........…....…..……....(539)
（༡)དོན་ཉམས་པའི་སྐྱོན། ...……..…....
•(539)
(༢）དོན་འགལ་བའི་སྐྱོན་དང་དེའི་དམིགས་བསལ། .......(540)
（༣）དོན་གཅིག་པའི་སྐྱོན་དང་དེའི་དམིགས་བསལ། ......…..(541）
12



(༤)ཐེ་ཚོམ་ཅན་གྱི་སྐྱོན་དང་དེའི་དམིགས་བསལ། ......…....(542)
(༥）གོ་རིམ་ཉམས་པའི་སྐྱོན་དང་དེའི་དམིགས་བསལ། .....(544）
(༦）སྒྲ་ཉམས་པའི་སྐྱོན་དང་དེའི་དམིགས་བསལ། .......…...(545）
(༧)གཅོད་མཚམས་ཉམས་པའི་སྐྱོན་དང་དེའི་དམིགས་བསལ།
•.......…......(547)
(༨）སྡེབ་སྦྱོར་ཉམས་པའི་སྐྱོན་དང་དེའི་དམིགས་བསལ། (548）
(༩）མཚམས་སྦྱོར་ཉམས་པའི་སྐྱོན་དང་དེའི་དམིགས་བསལ། （549）
（༡༠)ཡུལ་སོགས་དྲུག་དང་འགལ་བའི་སྐྱོན། ...........…......(550)
ཟུར་བཀོད་དང་པོ། སྙན་ངག་གི་སྡོམ་ཚིག་འཕྲུལ་གྱི་ལྡེ་མིག.….........(561）
ཟུར་བཀོད་གཉིས་པ། སྔ་རབས་ཀྱི་མཁས་པ་ཚོས་བསྒྱུར་པ་དང་བརྩམས་
པའི་སྙན་ངག་གི་གཞུང་གང་རྙེད་ཀྱི་དཀར་ཆག
•......• (618）
ཟུར་བཀོད་གསུམ་པ། ་ སྙན་ངག་གི་སློབ་ཁྲིད་རྒྱས་འབྲིང་བསྡུས་གསུམ་
ཇི་ལྟར་བྱ་ཚུལ་གྱི་དཔེ་མཚོན་དཔྱད་གཞི། ...(629)



m
uth



རྩོམ་པ་པོའི་གླེང་གཞི།
སློབ་དེབ་འདི་ནི 1962 ལོར་ཁོ་བོས་བོད་ཡིག་བརྟག་དཔྱད་འཛིན་གྲྭའི་
སློབ་གཉེར་པ་རྣམས་ལ་སློབ་ཁྲིད་བྱས་པའི་ཟིན་བྲིས་གཞིར་བཟུང་བ་ཡིན་ལ།
ལོ་དེར་སྣུམ་དཔར་དུ་བསྐྲུན་ནས་ནང་ཁུལ་དཔྱད་གཞིའི་ཡིག་ཆར་ཕུལ་བ་་་་་
ལས། དགོངས་འཆར་མི་འདྲ་བ་གཉིས་བྱུང་། 1. སྙན་ངག་མེ་ལོང་མའི་
གཞུང་ནི་རྒྱ་གར་མཁས་པས་བརྩམས་པ་བོད་སྐད་དུ་བསྒྱུར་པ་ཞིག་ཡིན་པས་
རིགས་པའི་གཞུང་ལུགས་འགའ་ཞིག་བོད་སྐད་ཀྱི་སྙན་ངག་དང་སྦྱར་ན་་་་་་་
འཚམས་པོ་མེད་པ་དང་། དཔེར་བརྗོད་མང་ཆེ་བ་བུད་མེད་མཛེས་མའི་ཁྱད་
ཆོས་ལ་སྦྱར་སྟབས་རྒྱ་ཆེའི་གཞོན་ནུ་སློབ་གཉེར་པ་རྣམས་ཀྱིས་བོད་ཀྱི་རིག་་་་
གཞུང་ཐོག་མར་སློབ་སྦྱོང་བྱེད་སྐབས་ཚིག་སྦྱོར་ལ་བརྟེན་ནས་བསམ་བློའི་་་་་
ཐོག་ཤན་ཞུགས་ངན་པ་ཐེབས་ཏེ་བྱ་ངན་སྤྱོད་ངན་བྱེད་པའི་ལམ་དུ་འཁྲིད་་་་
སྲིད་པ། སྙན་ངག་གི་རྒྱན་འགའ་ཞིག་གནའ་རབས་ཀྱི་བརྗོད་བྱའི་ནང་དོན་
དང་སྦྱར་ན་ཚིག་སྦྱོར་མཛེས་པའི་རྒྱན་དུ་འགྲོ་ཡང་། དེང་རབས་སྤྱི་ཚོགས་
གསར་པའི་བརྗོད་བྱའི་ནང་དོན་དང་སྦྱོར་སྐབས་ཚིག་སྦྱོར་མཛེས་པའི་རྒྱན་
དུ་མི་འགྲོ་བར་མ་ཟད། ཐ་ན་བསྟོད་པའི་ཟོལ་གྱིས་སྨད་པ་དང་། སྨད་པའི་
ཟོལ་གྱིས་བསྟོད་པ་ལྟ་བུའི་རྣམ་པས་ཀློག་པ་པོ་འགའ་ཞིག་ལ་གོ་བ་ལོག་པ་་་་
ཐེབས་སྲིད་སྟབས། སྙན་ངག་གི་ནང་ནས་དེང་སྐབས་བེད་སྤྱོད་ཐུབ་པ་རྣམས་



མ་གཏོགས་གཞུང་ཆ་ཚང་བའི་སློབ་ཁྲིད་བྱེད་རྒྱུར་དགོས་པ་ཆེན་པོ་མི་འདུག་
གསུངས། 2. ཡང་དགོངས་འཆར་གཞན་ཞིག་ལ། གོང་གསལ་གྱི་གནད་དོན་
གསུམ་པོ་དེ་ཀློག་པ་པོའི་རིག་གཞུང་གི་ཆུ་ཚད་དམའ་བ་དང་། ཆབ་སྲིད་
བསམ་བློའི་གོ་རྟོགས་བརྟན་པོ་མེད་པ། “མི་བཞི་ཤོག་ཁག”གི་གཡོན་ཐལ་
བསམ་བློའི་དུག་སྐྱོན་ཚབས་ཆེན་ཕོག་པ་བཅས་རྒྱུ་རྐྱེན་འགའ་ཞིག་ཕྲད་པའི་
དབང་གིས་བྱུང་བ་ཞིག་ལས། རྒྱ་ཆེའི་ཀློག་པ་པོ་མང་ཆེ་བར་མཚོན་ན་དེ་ལྟར་
མིན་པ་དང་། བོད་ཀྱི་རིག་གཞུང་སློབ་སྦྱོང་ཐོག་མར་བྱེད་མཁན་རང་དང་
རང་མཉམ་གྱི་ལས་དང་པོ་བ་རྣམས་ལ་གཞུང་ཆ་ཚང་བའི་སློབ་ཁྲིད་དཔེ་དེབ་
ཡོད་ན་རྨང་གཞི་འདིའི་ཐོག་ནས་སྐབས་བབ་དགོས་མཁོ་དང་བསྟུན་ཏེ་རྒྱས་
བསྡུས་བརྐྱང་བསྐུམ་བྱས་ཆོག་པ་ཞིག་ཡོང་རྒྱུར་ཕན་ཐོགས་འདུག་པས་སྔར་་་་
བརྩམས་ཟིན་པའི་སློབ་དེབ་འདིར་གཞུང་ཆ་ཚང་བ་ཞིག་ཁ་སྣོན་བྱེད་དགོས་
པའི་རེ་འདུན་བཏོན་པ་རེད། དེར་བརྟེན་རྒྱ་ཆེའི་ཀློག་པ་པོའི་དགོངས་
འཆར་སྣ་ཚོགས་ཉན་པ་བརྒྱུད་མཐར་དགོངས་འཆར་རྗེས་མ་དེ་གཞིར་བཟུང་
ནས་བསྐྱར་དུ་ལེགས་བཅོས་དང་ཁ་སྣོན་བྱས་ཏེ་གཞུང་ཆ་ཚང་བའི་སློབ་དེབ་
འདི་རྩོམ་འབྲི་བྱས་པ་ཡིན། དེའི་རྒྱུ་མཚན་ནི། བར་སྐབས་ལིན་པིའོ་དང
“མི་བཞི་ཤོག་ཁག”གིས་ང་ཚོའི་ཏང་གི་མི་རིགས་སྲིད་ཇུས་ལག་ལེན་དུ་བསྟར་
རྒྱུར་འགོག་རྐྱེན་ཚབས་ཆེན་བཟོས་པ་དང་དུས་མཚུངས་སུ་གྲངས་ཉུང་མི་་་་་
རིགས་ཀྱི་རིག་གཞུང་མཐའ་དག་ཀླ་ཀློ་རྗེས་ལུས་ཀྱི་རིགས་ཤིག་ཏུ་བརྩིས་ནས་
ལོ་རྒྱུས་འགྲེམས་སྟོན་ཁང་དུ་སྐྱེལ་འགོ་ཚུགས་ཤིང་། མི་རིགས་གཞན་དག་
གིས་གྲངས་ཉུང་མི་རིགས་ཀྱི་རིག་གཞུང་ལ་མཐོང་ཆུང་དེ་ལྟར་བྱེད་པར་མ་་་་
ཟད། གྲངས་ཉུང་མི་རིགས་ནང་གི་མི་ཉུང་ཤས་ཤིག་གིས་ཀྱང་རང་ཉིད་ཀྱི་



རིག་གཞུང་ལ་རང་གིས་མཐོང་ཆུང་བྱེད་པའི་ཚབས་ཆེའི་ནོར་འཁྲུལ་གྱི་་་་་་་
བསམ་འཆར་བཏོན་མྱོང་བ་དང་། ལྷག་པར་དུ། རང་རིགས་ཀྱི་བློ་མཐུན་ཉུང་
ཤས་ཤིག་གིས་ཀྱང་བོད་ཀྱི་སྙན་ངག་ནི་རྒྱ་གར་མཁས་པའི་སྙན་ངག་ལ་ལད་་་་
ཟློས་བྱས་པ་ཙམ་ཞིག་ཡིན་སྟབས་ནང་དོན་གསོན་ཉམས་ལྡན་པ་དང་ཚིག་་་་་
སྦྱོར་སྙན་ཞིང་ཉམས་འགྱུར་ལྡན་པའི་བོད་ཀྱི་སྙན་ངག་ནི་དབུལ་བོའི་ཕྱེ་ཁུག་
ནང་གི་ཕྱེ་ལས་དཀོན་པ་རེད་ཅེས་མངོན་སུམ་འཛེམ་མེད་ཀྱིས་བཤད་པའི་་་་་
གཏམ་མང་པོ་ཞིག་ཁོ་བོས་ཐེངས་ཁ་ཤས་ལ་དངོས་སུ་ཐོས་པར་གཞིགས་ཏེ།
གཞུང་ཆ་ཚང་བའི་སློབ་དེབ་འདི་ལྟ་བུ་ལ་བརྟེན་ནས་རང་རིགས་ཀྱི་མི་རབས་
རྗེས་མ་རྣམས་རབ་གསལ་བློ་གྲོས་ཀྱི་མིག་གི་མཐོང་རྒྱ་ཆེ་རུ་གཏོང་བ་དང་་་་
ཆབས་ཅིག་རྨང་གཞི་འདིའི་ཐོག་ནས་སློབ་གཉེར་པའི་རིག་གཞུང་ཆུ་ཚད་་་་་
དང་བསྟུན་པའི་རྒྱས་བསྡུས་བརྐྱང་བསྐུམ་བྱས་ཆོག་པའི་སློབ་ཁྲིད་དཔྱད་་་་་་
གཞིའི་ཟིན་བྲིས་སུ། པེ་ཅིན་ཀྲུང་དབྱང་མི་རིགས་སློབ་གྲྭ་ཆེན་མོའི་དགེ་མིང་
དུང་དཀར་བློ་བཟང་འཕྲིན་ལས་ཀྱིས། བོད་ཀྱི་རབ་བྱུང་བཅུ་དྲུག་པ་རི་ཡི་
སྙིང་པོ་ཡལ་གའི་རི་དྭགས་ཀྱིས་གང་བའི(ལྕགས་སྤྲེལ)གནམ་ལོ(1980)གསར་
དུ་བཞད་སྐབས་སུ་བྲིས་པ་འདིར་གཟིགས་པ་པོ་རྣམས་ཀྱིས་རིན་ཐང་བྲལ་་་་
བའི་དགོངས་འཆར་ལྷུག་པོར་འདོན་གནང་ཡོད་པར་ཞུ།
1980. 1



ལེའུ་དང་པོ།
བགྲང་ཡས་མི་རིགས་སྡུག་བསྔལ་མུན་པ་ཀུན།།
ཀུན་བཅོམ་གཏན་བདེའི་ལམ་སྟོན་སྒྲོན་མེའི་འོད།།
འོད་ཆགས་ཉི་མ་དམར་པོའི་དཔལ་ལ་འགྲན།།
འགྲན་ཟླ་བྲལ་བའི་རླབས་ཆེན་གུང་ཁྲན་ཏང་།།
གསལ་གསལ་མར་ལེའི་རིང་ལུགས་དགོངས་པའི་ངོས།།
མཛེས་མཛེས་མེས་རྒྱལ་གསར་བའི་གཟུགས་སྣང་འབུམ།།
ལམ་ལམ་འགོད་མཁས་མཆོག་ཏུ་བསྔགས་པའི་དབྱངས།།
སྙན་སྙན་མགྲིན་པར་འཁྲོལ་བ་མའོ་ཀྲུའུ་ཞི།།
ཡོངས་སུ་མི་ཉམས་མཛད་རྗེས་དྲི་བསུང་གིས།།
ཡོངས་རྫོགས་གཙོ་འཛིན་འདུས་པའི་ཙན་དན་ནགས།།
ཡོངས་སུ་མཛེས་བྱེད་ཙུང་ལི་བཟང་པོ་ཞེས།།
ཡོངས་ཀྱིས་སྙིང་ནས་བཀུར་བ་ཀྲོའུ་ཨེན་ལེ།།
གངས་རིས་ཡོངས་བསྐོར་གངས་ལྗོངས་མཁའ་དབྱིངས་སུ།།
རིག་པའི་འོད་འཕྲོ་རིག་གནས་སྲིད་པའི་མིག།
སྔོན་མེད་འདྲེན་མཁས་སྔོན་བྱོན་ལོ་ཙཱ་བ།།
དྲིན་ཆུང་མ་ཡིན་དྲིན་ལན་གཞལ་བར་དཀའ།།
སྐད་དང་ཡི་གེ་ཆ་ལུགས་གོམས་གཤིས་སོགས།།
•



ཐ་དད་མི་རིགས་རྒྱུ་སྐར་ལྟ་བུའི་ཚོགས།།
ཏང་གི་སྲིད་བྱུས་ཆ་རྫོགས་ཟླ་བའི་འོད།།
སྤྲོས་ལས་རིགས་མཐུན་འཚོ་བའི་རང་འོད་འབྱིན།།
ལྷག་པར་སྔོན་རབས་མཁས་པའི་རྣམ་དཔྱོད་ཀྱི།།
སྐྱེད་ཚལ་ལས་འོངས་རིག་གནས་སྦྲང་རྩིའི་གཏེར།།
ལྷན་ཅིག་བཞད་པའི་དགའ་སྟོན་འདི་ཙམ་ཡང་།།
རླབས་ཆེན་རིང་ལུགས་གསར་བའི་ཁྱད་ཆོས་ཉིད།།
དེ་ཕྱིར་དེང་རབས་གསར་བརྗེའི་གཞུང་ལམ་དུ།།
བགྲོད་བྱེད་སྙན་ཚིག་རིག་པའི་ཅང་ཤེས་རྟ།།
སྡེབ་ལེགས་དོན་བཟང་དབྱུ་གུས་སྐུལ་བཞིན་དུ།།
སྐྱོད་པའི་ཆ་རྐྱེན་དམ་པར་འགྱུར་བའི་སླད།།
བོད་ལྗོངས་གཙུག་ལག་རིག་གནས་ནོར་བུའི་མཛོད།།
ཆུ་གཏེར་ཆེ་ལས་སྐྲ་རྩེའི་ཟིལ་ཐིགས་ཙམ།།
བདག་བློ་ཉམ་ཆུང་རྫིང་བུར་འཁྱིལ་བ་གང་།།
རང་མཉམ་བློ་ལྡན་དགྱེས་པའི་གཟིགས་མོར་སྤྲོ།།
ས་བཅད་དང་པོ། སྙན་ངག་གི་སྔོན་འགྲོ།
(1)རིག་གནས་སྤྱིའི་རྣམ་གཞག་སྐོར།
དེ་ལ་འདིར་ཤེས་བྱ་རིག་པའི་གནས་ལྔའམ། བཅུའི་ཡ་གྱལ་སྒྲ་རིག་པའི་
ཡན་ལག་ཏུ་གྱུར་པ་སྙན་ཚིག་གི་རིག་པ་འདི་ནི། རིག་གནས་ཆེ་བ་ལྔའི་ནང་



ནས་སྒྲ་རིག་པའི་ཡན་ལག་ཡིན་པས། དེའི་ཁོངས་སུ་གཏོགས་པ་ཡིན་ཏེ། རིག་
པའི་གནས་ལྔ་ཞེས་པའི་ནང་ཚན་གྱི་སྒྲ་རིག་པའི་ཡན་ལག་གམ། རིག་གནས་
ཆུང་བ་ལྔར་གྲགས་པ། སྙན་ངག མངོན་བརྗོད། སྡེབ་སྦྱོར། ཟློས་གར། སྐར་
རྩིས་བཅས་ཡོད་པའི་ནང་ནས། ཚིག་རྒྱན་ཤེས་ན་སྙན་ངག་ལ་མི་རྨོངས།
མངོན་བརྗོད་ཤེས་ན་མིང་ལ་མི་རྨོངས། སྡེབ་སྦྱོར་ཤེས་ན་ཚིགས་བཅད་ལ་མི་
རྨོངས། ཟློས་གར་ཤེས་ན་སྐད་རིགས་ལ་མི་རྨོངས། སྐར་རྩིས་ཤེས་ན་གྲངས་
ལ་མི་རྨོངས་ཞེས་བསྔགས་པ་ལྟར། འདིར་ཚིག་རྒྱན་སྦྱོར་ཚུལ་གྱི་སྙན་ངག་ནི་
གང་བཤད་པར་བྱ་བའི་གཞི་ཡིན་ཞིང་། དེ་ཡང་སྙན་ངག མངོན་བརྗོད།
སྡེབ་སྦྱོར། ཟློས་གར་བཞི་ནི་སྒྲ་རིག་པའི་ཡན་ལག་ཡིན་ལ། སྡེབ་སྦྱོར་དང་
མངོན་བརྗོད་ནི་སྙན་ངག་ལ་ཉེ་བར་མཁོ་བ་དང་། ཟློས་གར་ཀྱང་སྙན་ངག་གི་
ཉམས་དང་ལྡན་པར་གཞུང་འདིར་བཤད་པས། བརྡ་སྤྲོད་རིག་པ་བསླབས་
རྗེས་སྙན་ངག་ལ་སྦྱངས་ན་སྒྱུ་རྩལ་གྱི་རང་བཞིན་ལྡན་པའི་རྩོམ་ཡིག་རང་གིས་
འབྲི་ཐུབ་པ་དང་། ཀློག་ཐུབ་པ། གོ་བ་ལོན་ཐུབ་པ་བཅས་ལ་ཕན་ཐོགས་ཆེན་
པོ་ཡོད་པས་སྙན་ངག་སྦྱོང་བ་ལ་དགོས་པ་ཆེན་པོ་ཡོད་དོ། །འགྲེལ་བ་འགར།
སྙན་ངག་སྒྲ་རིག་པའི་ཡན་ལག་མིན་ཏེ། དེ་གཉིས་ཀྱི་ཁྱད་ཆོས་ཐ་དད་ཡིན་
པས་བཟོ་རིག་གི་ཁོངས་སུ་གཏོགས་ཞེས་གསུངས་ཀྱང་། དེ་ལྟར་ན། སྒྲ་རིག་
པའང་བཟོ་རིག་གི་ཁོངས་སུ་གཏོགས་རུང་བར་ཤིན་ཏུ་གསལ་ལོ། །དེས་ན་
འདི་ལྟར་ཡིན་ཏེ། དོན་གང་དང་གང་ཞིག་ཤེས་པར་འདོད་ན་ཡང་རྗོད་བྱེད་
ཚིག་གི་ལམ་ལ་བརྟེན་ནས་དོན་གོ་བར་བྱ་དགོས་པས། སྒྲ་ཤེས་ན་དོན་ལ་མི་
རྨོངས་ཞེས་གྲགས་པ་ལྟར། འཇིག་རྟེན་གྱི་སྐད་རིགས་མི་འདྲ་བ་གང་དང་
གང་ཡིན་རུང་ཡུལ་སོ་སོའི་ལུགས་ཀྱི་མིང་དང་། དེ་ལ་བརྗོད་དོན་གསལ་བར་



་༌་༌༌་
བྱེད་པའི་རྐྱེན་རྣམ་དབྱེ་དང་ཚིག་ཕྲད་སོགས་སྦྱར་བ་ལ་བརྟེན་ནས་བརྗོད་་་
བྱའི་དོན་ལེགས་པར་བརྡ་འཕྲོད་པར་བྱེད་པའི་ངེས་ཅན་གྱི་ཆོས་ཉིད་གཞིར་
བཟུང་ནས་གཏན་ལ་ཕབ་པའི་རིག་པའི་གཞུང་ལུགས་དེ་ལ་རང་རང་གི་
ལུགས་ཀྱི་སྒྲ་རིག་པའི་བསྟན་བཅོས་དང་ལུང་དུ་སྟོན་པའི་བསྟན་བཅོས་ཟེར་
ཞིང་། བོད་སྐད་ཀྱི་དབང་དུ་བྱས་ན་ཐོན་མི་སམ་བྷོ་ཊས་བརྩམས་པའི 《 སུམ་
ཅུ་པ 》དང《 རྟགས་ཀྱི་འཇུག་པ》སོགས་ནི་བོད་མི་རིགས་རང་ཉིད་ཀྱི་སྐད་
གཞིར་བཟུང་ནས་བརྩམས་པའི་སྒྲ་རིག་པའི་བསྟན་བཅོས་ཡིན་ལ། དེ་འདྲའི་
བརྡ་སྤྲོད་ཀྱི་གཞུང་དེ་དང་མཐུན་པར་སྦྱར་བའི་ངག་དེ་ལ་སྙན་པའི་ཉམས་་་
དང་ལྡན་པས་ན་སྙན་ངག་དང་། དེ་དག་མིང་གི་རྣམ་གྲངས་མང་པོ་དང་ལྡན་
པའི་ཆ་ནས་མངོན་བརྗོད་དང༌། སྐད་རིགས་སྣ་ཚོགས་སྤེལ་བའི་ཆ་ནས་ཟློས་
གར་དང་། ཡི་གེའི་གྲངས་ངེས་པ་ཅན་གྱི་ཚིག་སྦྱོར་དང་ལྡན་པའི་ཆ་ནས་སྡེབ་
སྦྱོར་ཞེས་མིང་དུ་བཏགས་པ་ཡིན་པས། སྙན་ངག་དང་མངོན་བརྗོད་སོགས་ལ་
རང་རང་གི་ཁྱད་ཆོས་མི་འདྲ་བ་ཡོད་མོད། སྤྱིར་བཏང་དུ་སྒྲ་རིག་པའི་ཡན་
ལག་ཏུ་འདོད་པ་ལ་འགལ་བ་མེད་ཅིང་། སྒྲ་རིག་པའི་བསྟན་བཅོས་ཞེས་
པའང་སཾ་སྐྲ་ཏའི་སྒྲ་རིག་པ་དང༌། རྒྱལ་སྤྱིའི་སྒྲ་རིག་པ་ཁོ་ན་ལས་མེད་པ་མ་
ཡིན་པར། ཡི་གེ་ཡོད་པའི་མི་རིགས་ཚང་མར་རང་རང་གི་སྐད་དང་མཐུན་
པའི་སྒྲ་རིག་པ་ཡོད་པ་ཡིན་ནོ།།
（2)བོད་དུ་སྙན་ངག་གི་གཞུང་འདི་ཇི་ལྟར་དར་བའི་ལོ་རྒྱུས།
དེ་སྔོན་བོད་ཀྱི་སྙན་ངག་གི་འགྲེལ་བ་མང་ཆེ་བར། ས་སྐྱ་པཎྜི་ཏ་ཆེན་པོ་
ཀུན་དགའ་རྒྱལ་མཚན་གྱིས《 མཁས་པ་ལ་འཇུག་པའི་སྒོ 》ཞེས་པའི་གསུང་་་་
རྩོམ་ནང་དུ་སློབ་དཔོན་དཎྜིས་བརྩམས་པའི 《 སྙན་ངག་མེ་ལོང 》གི་ཚིག་་་་་་



མང་ཙམ་ཞིག་རྒྱ་གར་སྐད་ནས་བོད་སྐད་དུ་བསྒྱུར་པ་དང༌། འགྲོ་མགོན་ཆོས་
རྒྱལ་འཕགས་པའི་དུས་ཤོང་ལོ་ཙཱ་བ་རྡོ་རྗེ་རྒྱལ་མཚན་གྱིས་ས་སྐྱའི་གཙུག་ལག་
ཁང་དུ《 སྙན་ངག་མེ་ལོང》གི་གཞུང་འདི་ཆ་ཚང་བར་བསྒྱུར་པའི་སྔོན་ལ་་་་་
བོད་དུ་སྙན་ངག་གི་ལུགས་སྲོལ་མ་དར་བ་ལྟ་བུ་ཞིག་གསུངས་པ་དེ་ནི《 སྙན་
ངག་མེ་ལོང》གི་གཞུང་འདི་བོད་སྐད་དུ་མ་བསྒྱུར་གོང་སྙན་ངག་ཇི་ལྟར་རྩོམ་
ཚུལ་གྱི་རིགས་པའི་གཞུང་ལུགས་མེད་པའི་དོན་ཡིན་གྱི། དེའི་གོང་དུ་བོད་
ལ་སྙན་ངག་རྩ་བ་ནས་མེད་པ་དང་རྩོམ་མི་ཤེས་པའི་དོན་མིན་ཏེ། སྙན་ངག་
གི་རྩོམ་ཡིག་ནི་ཐོག་མར་སྤྱི་ཚོགས་ཀྱི་འཚོ་བ་དངོས་ཀྱི་ནང་ནས་བྱུང་བ་དང༌།
སྤྱི་ཚོགས་ཀྱི་འཚོ་བ་དངོས་དེ་མི་རྣམས་ཀྱི་བསམ་བློར་འཆར་བའི་རིག་རྩལ་གྱི་
རྣམ་པ་ཞིག་ཡིན་པ་མ་གཏོགས། རྩོམ་པ་པོ་སུ་ཞིག་གིས་རང་ཉིད་ཀྱི་སྐྱེས་ཐོབ་
ཤེས་རབ་ལ་བརྟེན་ནས་གློ་བུར་དུ་གསར་གཏོད་བྱས་པ་ཞིག་མིན། རིག་རྩལ་
གྱི་ཁོངས་སུ་གཏོགས་པའི་སྙན་ངག་ནི། རྩོམ་པ་པོ་དེས་རང་ཉིད་གནས་པའི་
ཁོར་ཡུག་གི་འཚོ་བ་དངོས་ཀྱི་སྣང་ཚུལ་མང་པོ་རང་ཉིད་ཀྱི་བསམ་བློར་འཆར་
བ་དེ་གཟུགས་སུ་འགོད་པའི་རྣམ་པའི་ཐོག་ནས་རང་ཉིད་ཀྱི་བསམ་ཚུལ་་་་་་་
མཚོན་པར་བྱེད་པའི་རྩོམ་ཞིག་དང༌། འཚོ་བ་དངོས་དེ་ལས་ཚད་མཐོ་ཞིང་
གཅིག་བསྡུས་རང་བཞིན་ལྡན་པའི་རིག་རྩལ་ཞིག་ཡིན། དེར་བརྟེན་སྙན་
ངག་ཇི་ལྟར་རྩོམ་ཚུལ་གྱི་རིགས་པའི་གཞུང་ལུགས་བོད་དུ་མ་དར་གོང་དུ་བོད་
རིགས་རང་ཉིད་ཀྱི་ཁྱད་ཆོས་མཚོན་པའི་སྙན་ངག་ཡོད་པ་གསལ་བཤད་བྱེད་
ཐུབ། དེ་ཡང་སྤྱི་ལོའི་དུས་རབས་བདུན་པའི་མགོར་རྒྱལ་པོ་སྲོང་བཙན་སྒམ་
པོའི་དུས་དེང་སྐབས་ང་ཚོས་བེད་སྤྱོད་བྱེད་བཞིན་པའི་བོད་ཡིག་གསར་་་་་་་་
གཏོད་མཛད་པོ་ཐོན་མི་སམ་བྷོ་ཊས་བོད་ཡིག་གི་ཁྱད་ཆོས་དང་མཐུན་པར་་་་་



རྒྱལ་པོ་སྲོང་བཙན་སྒམ་པོ་ལ་ཡིག་ཕུད་དུ་ཕུལ་བའི་བསྟོད་བསྔགས་ཀྱི་ཚིགས་
བཅད་ཁག་གཉིས་བོད་ཀྱི་ལོ་རྒྱུས་མང་པོའི་ནང་དུ་འཁོད་པ་འདི་ལྟ་སྟེ།
ཞལ་རས་གསལ་ལ་རང་མདངས་གང་བ་བཟང་།།
གདམས་ངག་ཟབ་ལམ་མ་ཆད་ཐ་དད་རང་།།
ལས་ངན་བག་ཆགས་ཐམས་ཅད་བསལ་མཛད་པ།།
འཕགས་པ་མ་ཕམ་ཡང་དག་དམ་པ་ལགས།།
བདེ་གཤེགས་བདེན་ངེས་ཡེ་ཤེས་བརྙེས།།
ཏིང་འཛིན་ཞི་ཉིད་རིག་ཅིང་གཟིགས།།
ཉོན་མོངས་ཚོགས་བཅོམ་མགོན་པོ་མཆོག།
དུས་གསུམ་བདུད་འདུལ་ཀུན་ཏུ་འཐུལ།།
ཞེས་པའི་ཚིགས་བཅད་འདིའི་ཤོ་ལོ་ཀ་དང་པོ་ནི་བྱ་དཀའ་བའི་སྙན་ངག་གི་་་་
ནང་ཚན་དབྱངས་ཨ་ངེས་པའི་བྱ་དཀའ་བ་ཟེར་ཞིང་། ཚིགས་བཅད་གཉིས་
པ་དེའི་ཚིག་རྐང་དང་པོ་ནི་དབྱངས་ཨེ་ངེས་པ། གཉིས་པ་དབྱངས་ཨི་ངེས་པ།
གསུམ་པ་དབྱངས་ཨོ་ངེས་པ། བཞི་པ་ཨུ་ངེས་པ་ཡིན་ལ། དེ་དག་ཀྱང་ནང་
དོན་གཏིང་ཟབ་ཅིང་ཚིག་སྦྱོར་འབྲེལ་ཆགས་པོ་ཡོད་པ་ལྟ་བུ་དང་། གཞན་
ཡང་ཏུན་ཧོང་ནས་ཐོན་པའི་རྒྱལ་པོ་གནམ་རི་སྲོང་བཙན་གྱི་ལོ་རྒྱུས་ནང་་་་་་
གསལ་བར། རྒྱལ་པོ་དེའི་བློན་པོ་ཁྱུང་པོ་སྤུང་སད་ཟུ་ཙེ་དང་། མང་པོ་རྗེ་
ཞང་སྣང་གཉིས་རྒྱལ་པོའི་མདུན་དུ་གླུ་ཤགས་བྱས་པའི་ཚེ་ཁྱུང་པོ་སྤུང་སད་ཟུ་
ཙེས་གླུ་བླངས་པ། །
ན་ནིང་ནི་གཞེས་ནིང་སྔ།།
ཏི་སེ་ནི་གངས་དྲུང་ནས།།



ཤ་དང་ནི་རྐྱང་བྱེར་བའ(བ)།
ཤམ་པོ་ནི་སྩ(རྩ)ལ་བྱེར།།
དེ་རིང་ནི་སང་ལྟ་ན།།
ཤམ་པོ་ནི་གཉན་གྱི་རྩ།།
ཤ་རྐྱང་ནི་ཚས་མ་ཉན(ངན)།།
ཤ་རྐྱང་ནི་ཚས་ངན་ན།།
ཏི་སེ་ནི་གངས་ཀྱིས《ཀྱི)བྲུན།།
ཞེས་པ་སོགས་བསྡུས་བརྗོད་ཀྱི་རྒྱན་དང་། འགོག་པའི་རྒྱན་འདྲེས་པའི་ཉམས་
གསལ་བོ་ཡོད་པ་དང་། དེའི་ལན་དུ་མྱང་མང་པོ་རྗེ་ཞང་སྣང་གིས་གླུ་བླངས་
པར།
ན་ནིང་ནི་གཞེས་ནིང་སྔ།།
ཆབ་ཆབ་ནི་ཕ་རོལ་ན།།
ཡར་ཆབ་ནི་ཕ་རོལ་ན།།
དགུ་གྲི་ནི་ཟིང་པོ་རྗེ།།
ཉ་ལས་ནི་ཁམ་དུ་དཀོང་།།
ཁམ་ལས་ནི་རྨེག་དུ་བཏའ(བཏང)།།
སྐྱི་ནས་ནི་ཉ་འདོན་པ།།
དབྱི་ཚབ་ནི་ཕངས་ཏོ་རེ།།
ཞེས་པ་དཔེ་རྒྱན་དང༌།
ཕོ་མའི་ནི་འབྲོང་བཀུམ་པ།།
ལྷོ་ཤིང་ནི་སྨྱུག་མོ་རྒྱལ།།



ལྕགས་ཀྱིས་ནི་མ་དྲལ(སྦྲེལ》ན།།
སྨྱུག་གིས་ནི་རེ་མི་པུགས(ཕུག)།
རྒོད་ཀྱིས་ནི་མ་བསྒྲོན་ན།།
འབྲོང་ལ་ནི་མྱི་འི་འཛིན།།
ངས་པོ་ནི་ར་ཡུལ་གྱི།།
ཀོམ་རྩེ་ནི་གཟིག་མོ་རྒྱལ།།
ཁབ་ཀྱིས་ནི་མ་ངུག(ཕུག)ན།།
རྒྱུས་ཀྱིས་ནི་རེ་མི་སྤྲུགས།།
རྒྱུས་ཀྱིས་ནི་མ་དྲངས་ན།།
ཀོམ་ཙེ་ཉི(ནི》ཉིད་མི་འཇོ།།
ཞེས་པ་ནི་བསྡུས་བརྗོད་ཀྱི་རྒྱན་དང༌། དེ་བཞིན་རྒྱལ་པོ་སྲོང་བཙན་སྒམ་པོའི་
སྲིང་མོ་སད་མར་ཀར་ཞང་ཞུང་རྒྱལ་པོ་ལི་མྱི་ཅུ་ལ་བག་མར་བཏང་རྗེས། དེས་
རྒྱལ་པོ་ལ་ཞང་ཞུང་མངའ་འོག་ཏུ་བསྡུས་པའི་དུས་ལ་བབས་པ་དང་། དུས་
ལས་ཡོལ་ན་ཞང་ཞུང་དེ་རྒྱལ་ཁབ་གཞན་དག་གི་མངའ་འོག་ཏུ་འགྲོ་བའི་ཉེན་
ཁ་ཡོད་ལུགས་ཀྱི་གསང་བརྡ་གླུ་བླངས་པར།
མཆིལ་པའི་ནི་རུ་སྲུབས་ལ།།
སྟག་གི་ནི་ཤ་བཏགས་ཤིང་།།
གཡས་སུ་ནི་མ་ཡོ་ཤིག།
གཡོན་དུ་ནི་མ་རྡལ་ཆིག(ཅིག)།
གཡས་སུ་ནི་ཡོ་བ་ན།།
སོ་བྱ་ནི་གྲེ་བོ་ཆུང་།།



གཡོན་དུ་ནི་རྡལ་བ་ན།།
སྲམ་བུ་ནི་གོང་ཏེ་དངུལ།
མར་གྱི་ནི་ཆང་ཆང་ལ།།
གཡུར་གྱིས་ནི་མ་བནབས་ན།།
སང་ཕྱི(ཕྱི)ནི་གནངས་སླད་ན།།
སྲམ་གྱིས་ནི་འཚལ་ཏ་རེ།།
ཉ་མོ་ནི་མཐོང་རྒོལ་ཞིག།
མཐོང་རྒོལ་ནི་མཐོང་ལ་རྒོལ།།
མཆིལ་པའི་ནི་སྣར་ཐོགས་ཤིག།
སྣར་ཐོགས་ནི་སྣར་ལ་ཐོགས།།
ཞེས་པའི་གླུ་ཚིག་འདི་རྣམས་བསྡུས་བརྗོད་དང་འབྱུང་འགྱུར་འགོག་པའི་རྒྱན་
ཡིན་པ་ལྟ་བུ་དང་། ཡང་རྒྱལ་པོ་འདུས་སྲོང་མང་པོ་རྗེའི་དུས་སུ་བློན་པོ་
མགར་གྱི་བུ་ཞིག་རྒྱལ་པོ་ལ་བློ་ལོག་པའི་སྐབས་རྒྱལ་པོས་གླུ་བླངས་པའི་ཚིག་ལ།
གྱེ(ཀྱེ) དེ་རིང་ནི་སང་ལྟ་ན།།
དོག་སྲིང་ནི་སྦུར་བུ་འིས(ཡིས)།།
བྱ་ལྟར་ནི་བཙོས་བཙོས་སྟེ། །
གནམ་དུ་ནི་འཕུར་འདོད་ཀྱང་།།
འཕུར་དུ་ནི་འདབ་མ་མཆིས།།
འཕུར་དུ་ནི་འདབ་མཆིས་ཀྱང་།།
དགུང་སྔོ་ནི་འཕང་མཐོ་སྟེ།།
སྤྲིན་དཀར་ནི་གོང་མི་འདབ།།



ཡ་རུ་ནི་དགུང་མ་སླེབས།།
མ་རུ་ནི་དོག་མ་སླེབས།།
མ་མཐོ་ནི་མ་དམའ་སྟེ།།
ཁྲ་ཡི་ནི་གཟན་དུ་གྱུརད།།
ཅེས་པ་སོགས་སྨད་པའི་མཚུངས་སྦྱོར་གྱི་རྒྱན་ཡིན་པ་ལྟ་བུས་མཚོན། སྐབས་
དེར་བོད་དུ་དམངས་ཁྲོད་ཀྱི་གླུ་གཞས་ནང་དུ་སྙན་ངག་གི་རྒྱན་མང་པོ་ཡོད་
པ་མཐོང་ཐུབ་པ་དང་། །
གཞན་ཡང་བོད་ཀྱི་དམངས་ཁྲོད་གླུ་གཞས་ནང་དུའང་སྙན་ངག་གི་་་་་་
ཉམས་འགྱུར་ལྡན་པ་མང་པོ་ཡོད་པ་འདིར་དཔེར་མཚོན་ཁག་ཅིག་བཀོད་ན།
རི་བོ་འདྲ་བའི་གྲོང་སྡེ་དང་།།
མེ་ཏོག་འདྲ་བའི་མི་དམངས་དང་།།
གསེར་བཟང་འདྲ་བའི་ལོ་ཏོག་གསུམ།།
ས་དོག་མོའི་སྟེང་གི་བཟང་གསུམ་རེད།།
ཅེས་པ་ལྟ་བུ་རྣམ་གྲངས་བརྗོད་པའི་རྒྱན་དང་།
སེམས་པ་སྐྱོ་བའི་སྐད་ཆ།།
རི་མ་འདབས་སུ་བཤད་པས།།
རི་བོ་ས་རྡོ་ཡིན་ཀྱང་།།
དབུ་ཡིས་ལྕོག་ལྕོག་གནང་བྱུང་།།
ཞེས་པ་འདི་དང་།
སྔགས་པ་སྤྱོ་སློག་ཟེར་བ།།
སྒྲུབ་པའི་མི་གཅིག་ཡིན་ནམ།།
10



གནམ་ལ་ལས་གཡོག་ཞུས་ནས།།
ས་ལ་སེར་བ་བརྒྱབ་སོང་།།
སོག་མ་པུས་མོ་བཙུགས་ནས།།
ཞུ་བ་འཐེན་གྱིན་བསྡད་ཡོད།།
སྙེ་མ་སྐྲ་ལོ་བཅད་ནས།།
ལྷ་ཆོས་བྱེད་ཀྱིན་ཟེར་གྱིས།།
སྲན་ལྷང་ཆུ་མོའི་གཞུང་ལ།།
ཀོ་བ་བཏང་ནས་ཆས་སོང་།།
པད་ཁ་རྐ་རུ་ལངས་ནས།།
མཆི་མ་གཏོང་གིན་བསྡད་འདུག།
བྱ་དེ་ལྟོ་ཆས་དགོས་ན།།
ཁ་གསང་གཞུང་ལ་ཤོག་ཅིག།
ཞེས་པ་འདི་ཡང་ཏིང་ངེ་འཛིན་གྱི་རྒྱན་ཡིན་པ་དང་།
ཊཾ་ཀ་བརྒྱ་ཡི་བུ་ལོན། །
ཤ་ཁྲག་ལུས་པོས་འཇལ་ཡོད།།
མི་ལོ་བཅུ་གཉིས་ཐམ་པ།།
བྲན་གཡོག་རྒྱུག་དགོས་ཐུག་བྱུང་།།
ཞེས་པ་སྙིང་རྗེའི་ཉམས་དང་།
རང་གི་གདོང་ལ་བལྟ་བར།།
རྒྱ་ནག་ཤེལ་སྒོ་མི་དགོས།།
གཞིས་ཀའི་ནང་གི་ཐུག་པ།།
11



རྒྱ་ནག་ཤེལ་ལས་དྭངས་པ།།
ཞེས་པ་འདི་དང་།
ལས་ལ་ཨར་པོ་བཀོད་སོང་།།
ལྟོ་ལ་སྐམ་སོག་བཟས་ཡོད།།
སྐམ་སོག་བཟས་པའི་ལུས་པོ།།
བྱ་ཕོའི་སྒོ་ལས་ཡང་བ།།
ས་རྡོ་སྒལ་པས་མ་འཁྱོགས།།
ཡཱ་ཙེ(བྱ་གག）འགྲོ་འགྲོ་བྱས་སོང་།།
ཞེས་པ་འདི་གཉིས་རྒོད་བྲོ་བའི་ཉམས་དང༌།
ལྷོ་ཕྱོགས་སྤྲིན་པ་ནག་པོ།།
བརྒྱབ་པའི་ལྷན་པ་མ་རེད།།
ཉི་མ་སྤྲིན་པའི་འོག་ནས།།
དྭངས་པའི་དུས་ཅིག་ཤར་ཡོང་།།
ཞེས་པ་ལྟ་བུ་རེ་བ་དང་བཅས་པའི་དགའ་བའི་རྒྱན་དང་།
ཉི་མ་ཤར་བའི་དང་པོ།
བྲག་རི་ཡར་ལ་ཤར་སོང་།།
ང་ནི་བྲག་རི་ཡ་གིའི།།
རྒོད་པོ་ཡིན་ན་དགའ་བ།།
ཞེས་པ་ལྟ་བུ་སྐབས་མིན་བསྟོད་པའི་རྒྱན་དང་།
བདག་གི་ཆུང་འདྲིས་བྱམས་པ།།
རྫ་རི་འོག་གི་ཆུ་རེད།།
12



ཆུ་སྒྲ་སིལ་སིལ་མ་གཏོགས།།
ཆུ་རྒྱུན་མཐོང་རྒྱུ་མི་འདུག།
ཞེས་པ་ལྟ་བུ་ཆོས་ཅན་འགོག་པའི་རྒྱུན་དང་།
ཚེ་རིང་དྲུག་སྐོར་ལྟ་བུའི།།
མ་ཤི་ཚེ་རིང་བྱུང་ན།།
མཐུན་པ་སྤུན་བཞི་ལྟ་བུའི།།
རྒྱུན་རིང་གནས་པར་ཞུས་ཆོག།
ཞེས་པ་ལྟ་བུའི་དཔེ་རྒྱན་ནི་ཧ་ཅང་མང་པོ་དང་།
ཆུ་མགོ་ཁྲི་ཕྲག་མང་པོ།། ་
འདུས་ས་རྒྱ་མཚོ་གཅིག་རེད།།
མི་རིགས་ཁག་གི་མི་དམངས།།
བློ་སེམས་གཏོད་ས་གཅིག་རེད།།
ཅེས་པ་ལྟ་བུ་ཟླ་བོ་དངོས་པོའི་དཔེ། །
ཁྱོད་གངས་རིའི་སྟེང་ནས་འོང་ཉིན་མོར།།
ཁྱོད་མ་རིག་ཝ་ཞྭ་རིག་བྱུང་ངོ༌།།
གྲོང་སྡེ་བར་ཝ་ཞྭ་ལོས་ཡོད་དེ།
ཁྱོད་ཝ་ཞྭ་གློག་དམར་འཚུབ་འཚུབ་རེད།།
ཅེས་པ་ལྟ་བུ་གཟུགས་བརྙན་གྱི་དགའ་བ་དང་། དེ་བཞིན་དུ་གཟུགས་ཅན་གྱི་
རྒྱན་དང་། དཔེ་རྒྱན། རབ་བཏགས། བསྡུས་བརྗོད། མཚུངས་སྦྱོར། ལྡོག་པའི་
རྒྱན་སོགས་དམངས་ཁྲོད་ཀྱི་གླུ་གཞས་ནང་དུ་ཧ་ཅང་མང་པོ་ཡོད་པ་འདིར་རེ་
རེ་བཞིན་དཔེར་བརྗོད་ཀྱིས་མི་ལང་།
13



གོང་གསལ་གྱི་དཔེ་མཚོན་དེ་དག་གི་ཐོག་ནས་རྒྱ་ཆེའི་མང་ཚོགས་རྣམས་
སྙན་ངག་གི་རིགས་པའི་གཞུང་ལུགས་ལ་སྦྱངས་མ་མྱོང་ཡང་ཉམས་འགྱུར་་་་་
ལྡན་ཞིང་ཚིག་སྦྱོར་ཡིད་འཕྲོག་པའི་གླུ་གཞས་མང་པོ་རྩོམ་ཤེས་པ་དང་། སྙན་
ངག་གི་རྩོམ་ཡིག་ནི་རང་ཉིད་གནས་པའི་འཚོ་བའི་ཁོར་ཡུག་གི་སྣང་ཚུལ་་་་་
རྣམས་རྩོམ་པ་པོའི་བསམ་བློར་འཆར་བ་དེ་ཉིད་སྒྱུ་རྩལ་གྱི་རྣམ་པའི་ཐོག་ནས་
མཚོན་པར་བྱེད་པ་ཞིག་ཡིན་པ་དང་། སྙན་ངག་རྩོམ་ཚུལ་གྱི་རིགས་པའི་
གཞུང་ལུགས་ནི། དམངས་ཁྲོད་ནས་བྱུང་བའི་སྙན་ངག་འདྲ་མིན་སྣ་ཚོགས་
ལ་གོ་རིམ་ལྡན་པའི་བརྟག་དཔྱད་བྱས་པ་བརྒྱུད་ངེས་ཅན་གྱི་ཉམས་འགྱུར་་་་་
དང་ཆོས་ཉིད་ཡོད་པའི་རྩོམ་ཚུལ་རྣམས་ཕྱོགས་བསྡོམས་བྱས་པ་ཞིག་ཡིན་པ་
གསལ་བཤད་བྱེད་ཐུབ་བོ།།
འོ་ན། སྙན་ངག་ཇི་ལྟར་རྩོམ་ཚུལ་གྱི་རིགས་པའི་གཞུང་ལུགས་དེ་ཐོག་
མར་རྩོམ་པ་པོ་སུ་ཡིན་ཞེ་ན། རྒྱ་གར་དུ་སྙན་ངག་ཇི་ལྟར་རྩོམ་ཚུལ་གྱི་རིགས་
པའི་གཞུང་ལུགས་ཐོག་མར་རྩོམ་པ་པོ་ནི་སློབ་དཔོན་དཎྜི་སྟེ་བོད་སྐད་དུ་སློབ་
དཔོན་དབྱུག་པ་ཅན་ཟེར་བ་དེ་ཡིན། སློབ་དཔོན་འདི་དུས་རབས་གང་དུ་
བྱུང་བ་ནི། མདོ་སྨད་པ་དགེ་འདུན་ཆོས་འཕེལ་གྱིས་བརྩམས་པའི《 དེབ་ཐེར་
དཀར་པོ 》ལས་བཤད་པ་ལྟར་ན། བོད་ཀྱི་རྒྱལ་པོ་སྲོང་བཙན་སྒམ་པོ་དང་།
རྒྱ་གར་གྱི་རྒྱལ་པོ་ཤྲི་ཧནྟ་དང་། སློབ་དཔོན་ཆེན་པོ་ཕྱོགས་ཀྱི་གླང་པོ་དང་།
ནག་མོའི་ཁོལ་དང་། དབྱུག་པ་ཅན་སོགས་དུས་མཚུངས་པར་བཤད། ཡང་
ཨེན་ཁེ་ཤིན་ཧ་དང་། ཨ་ཁེ་པན་ན་ཅི་གཉིས་ཀྱིས་བརྩམས་པའི《རྒྱ་གར་རྒྱལ་
རབས་རིམ་བྱུང་གི་ལོ་རྒྱུས》ཞེས་པའི་ནང་དུ། སྐད་གྲགས་ལྡན་པའི་སྙན་ངག
༦ མིའུ་ཐུང་དང་སྒོམ་ཆེན 》ཞེས་པ་དེ་རྩོམ་པ་པོ་བྷ་ར་ཝི་ཟེར་བ་དེ་ཤིང་ཧ་པི་



ཤི་ནུས་སྲིད་དབང་འཛིན་སྐབས་ཀྱི་ཕ་ལཱ་ཝ་རྒྱལ་རབས་ཀྱི་རྒྱལ་པོའི་ཕོ་བྲང་
གི་སྙན་ངག་མཁན་ཞིག་ཡིན་པར་བཤད། ཡང་རྒྱ་གར་གྱི་ལོ་རྒྱུས་ཁ་ཅིག་ཏུ།
སྙན་ངག་མཁན་བྷ་ར་ཝི་ལ་ཆུང་མ་གསུམ་ཡོད་པའི་ནང་ནས་འབྲིང་པོ་ལ་མ་
ནོ་རཱ་ཐ་ཟེར། དེ་ལ་བུ་བཞི་བྱུང་བའི་ཆུང་ཤོས་བི་ར་ད་ཀ་ཡིན། དེ་དང་ཆུང་མ་
གོ་རི་གཉིས་ཀྱི་བུ་དནྟི་ཡིན་པར་བཤད། ཕ་ལཱ་ཝ་རྒྱལ་རབས་ནི་སྤྱི་ལོ 6=7
བར་ཡིན་པར་བཤད་པས་གོང་གསལ་དགེ་འདུན་ཆོས་འཕེལ་གྱིས《 དེབ་ཐེར་
དཀར་པོ 》ལས་བཤད་པའི་ལོ་རྒྱུས་དེར་ཁུངས་ཡོད་པར་སྙམ་ལ། ཡང་དགེ་
འདུན་ཆོས་འཕེལ་གྱིས་བརྩམས་པའི་ངག་སྒྲོས་གཞན་ཞིག་ཏུ། སློབ་དཔོན་
དམིགས་འདི་རབ་བྱུང་གསུམ་པའི་ཕྱེད་ཕྱི་མ་ཙམ་སྟེ་དུས་རབས་བཅུ་གཉིས་པའི་
སྨད་ཙམ་དུ་བྱུང་བར་བཤད་པ་ནི་ཁུངས་བཙན་མིན་པར་གོང་གི་ལོ་རྒྱུས་ལས་
གསལ་བཤད་བྱེད་ཐུབ། །
སློབ་དཔོན་དཎྜི་འདི་ཕྱི་པ་མུ་སྟེགས་པ་དང་ནང་བ་གང་ཡིན་ལ་བཤད་
སྲོལ་མི་འདྲ་བ་མང་དུ་མཆིས་ཀྱང་། ཕྱི་པ་མུ་སྟེགས་པའི་པཎྜི་ཏ་ཕྱི་ནང་གཉིས་
ཀའི་གྲུབ་མཐའ་ལ་མཁས་ཤིང་། བྲམ་ཟེའི་རིགས་ཀྱི་ཆ་བྱད་ལག་ཏུ་དབྱུ་གུ་
འཆང་བས་དབྱུག་པ་ཅན་ཞེས་ཐོགས་པ་ཡིན་ནོ།།
སློབ་དཔོན་འདིའི་ལོ་རྒྱུས་རྒྱ་གར་པའི་ངག་སྒྲོས་དགེ་འདུན་ཆོས་འཕེལ་
གྱིས་བཀོད་པ་ལྟར་ན། ཡབ་མེས་ཀྱི་རྒྱུད་སྔ་མ་རྣམས་སུ་རྒྱ་གར་གུ་ཇི་ར་ཐའི་
ཡུལ་ཀུན་ཏའི་གྲོང་ཞེས་བྱ་བར་གནས་པ་ལས་རིམ་གྱིས་ལྷོ་ཕྱོགས་ཀཉྩའི་ཡུལ་
དུ་སོང་སྟེ་གཞི་ཆགས། རིགས་རྒྱུད་དེ་ལས་སྲེད་མེད་ཀྱི་བུ་ཞེས་བྱ་བའི་མཁས་
པ་ཆེན་པོ་ཞིག་བྱུང་། དེའི་བུ་ནི་འགྲན་ཟླ་མེད་པའི་སྙན་ངག་མཁན་ཆེན་པོ་
བྷ་ར་ཝིའམ་མོ་དར་ཞེས་བྱ་བ་དེ་ཡིན། སློབ་དཔོན་འདི་ནི་བྱ་དཀའ་བའི་ཚིག་
15



སྦྱོར་རྩོམ་པ་ལ་ཀུན་གྱིས་བློར་མི་ཤོང་བའི་མཁས་པ་ཞིག་ཡིན། འདིས་རཱ་མ་
ཎའི་གཞུང་ཞིག་བརྩམས་པ་དེ་མགོ་ནས་དཀྱུས་སུ་བཀླགས་པས་རྒྱལ་པོ་རཱ་མ་
ནའི་གཏམ་རྒྱུད་སྟོན་ཅིང་། མཇུག་ནས་བཟློག་སྟེ་བཀླགས་པས་བྷ་ར་ཏའི་
གཏམ་རྒྱུད་སྟོན་པ་དང་། དེ་ཡང་དོན་གོ་བདེ་ལ་ཚིག་སྦྱོར་སྙན་པར་འབྱུང་བ་
ལྟ་བུ་ཡིན། སློབ་དཔོན་དཎྜི་ནི་སློབ་དཔོན་བྷ་ར་ཝི་ནས་བརྩིས་པའི་མི་རབས་
གསུམ་པ་ཡིན། ཆུང་དུས་ནས་ཕ་མ་གཉིས་ཀ་འདས་ནས་དྭ་ཕྲུག་ཏུ་གྱུར་ཏེ་
གནས་ངེས་མེད་དུ་འཁྱམས། རེ་ཞིག་ནས་ཡུལ་དེར་རྒྱལ་པོ་དང་འབངས་མི་
མཐུན་པའི་འཁྲུགས་པ་བྱུང་བའི་རྐྱེན་བྱས་ནགས་ཁྲོད་དུ་བྲོས་ནས་ཡུན་རིང་
བསྡད་སྐབས་རིག་གནས་ལ་མཁས་པར་སྦྱངས། ཡུལ་གྱི་འཁྲུགས་པ་ཞི་ནས་
སླར་འཁོར་ཏེ་རྒྱལ་པོ་ཕ་ལཱ་ཝའི་བློན་པོར་གྱུར། རྒྱལ་པོ་པུ་ལ་ཀེ་ཤ་ཞེས་བྱ་
བའི་སྤུན་ཁྱབ་འཇུག་འཕེལ་དང་མཛའ་གྲོགས་སུ་གྱུར་པས། རྒྱལ་པོ་དེའི་བུ་
འགའ་ཞིག་གི་ཆེད་དུ《 སྙན་ངག་མེ་ལོང》འདི་བརྩམས་པ་ཡིན་ཟེར། ཏ་རུ་
ན་པཱ་སྤ་རི་སྟེ་གཞོན་ནུ་ངག་བདག་ཅེས་བྱ་བས་བརྩམས་པའི་མེ་ལོང་མའི་་་་་
འགྲེལ་བའི་ཚིགས་བཅད་ཀྱི་གཤམ་དུ་སློབ་དཔོན་དབྱུག་པ་ཅན་ཉིད་རྒྱལ་པོ་
པུ་ལ་ཀེ་ཤ་དང་ལྷན་ཅིག་ཏུ་བཞུགས་པར་བཤད། སློབ་དཔོན་འདིས་འཇིག་
རྟེན་ན་གྲགས་པའི་གཞུང་གསུམ་བརྩམས་ཞེས་འབྱུང་བས་གཅིག་ནི《 སྙན་་་་
ངག་མེ་ལོང 》 དང༌། གཅིག་ནི《 གཞོན་ནུ་བཅུའི་འཇུག་པ 》བྱ་བ་ཡིན་ཞིང་།
གཅིག་ནི《 བྲིཙྩཀ་ཊིཀྐ་བྱ་བའི་ཟློས་གར་གྱི་བསྟན་བཅོས 》དེ་ཡིན་ནམ་ཟེར། །
གཞན་ཡང་རྒྱ་གར་ལྷོ་ཕྱོགས་སུ་ཀླ་ཀློའི་ཆོས་ལུགས་མ་ཞུགས་པའི་སྔོན་གྱི་དཔེ་
རྙིང་མང་དུ་ཡོད་པའི་ནང་ནས་ཉེ་དུས་མ་ལ་ཝ་རའི་ཡུལ་ནས་ཏཱ་ལའི་ལོ་མར་
བྲིས་པའི་དཔེ་རྙིང་གཉིས་གསར་དུ་རྙེད་པར་གཅིག་ནི《 མཛེས་མ་ཨ་བི འི་
16



ཚིགས་བཅད 》བྱ་བ《 གཞོན་ནུ་བཅུའི་འཇུག་པ 》དང་ཚིག་སྦྱོར་ཤིན་ཏུ་་་་་
མཐུན་པ་མཛད་བྱང་མེད་པ་ཞིག་བྱུང་བ་དེ་འགའ་ཞིག་གིས་དཎྜིའི་གསུང་་་་་་
རྩོམ་ཡིན་ནོ་ཟེར། སྤྱིར《 གཞོན་ནུ་བཅུའི་འཇུག་པ 》ནི་ཚིག་ལྷུག་སྟེ། དེ་ལ་
སྔོན་གྱི་སྡེ་དང་། དངོས་གཞིའི་སྡེ་དང་། ཕྱི་མའི་སྡེ་བཅས་དུམ་བུ་གསུམ་དང་།
སྔོན་གྱི་སྡེའི་ལེའུ་ལྔ་ལ་རྒྱལ་པོ་བ་ཧ་ན་དང་མཛེས་མ་ཨ་བིཎྜ་གཉིས་གཉེན་་་་་
བྱས་པའི་ལོ་རྒྱུས་དང་། དངོས་གཞི་གཞོན་ནུ་བཅུ་པོ་རང་རང་གི་སྤྱོད་པ་
བཤད་པ་བཅས་ཡོད་པར་གྲགས། 《 གཞོན་ནུ་བཅུའི་འཇུག་པ》དང《གཞོན་
ནུ་འབྱུང་བ 》ཞེས་པ་གཉིས་དོན་མི་གཅིག་སྟེ། རྗེས་མ་འདི་པཎྜིཏ་ནག་མོའི་
ཁོལ་གྱིས་བརྩམས་པ་ཡིན་པར་མ་ཟད། སྔོན་དུས་བོད་སྐད་དུ་ཡང་འགྱུར་
ངེས་པ་ནི《 བུ་སྟོན་ཆོས་འབྱུང》དུ་མིང་བྱང་འཁོད་ཀྱང་། 《 སྡེ་དགེའི་
བསྟན་འགྱུར་དཀར་ཆག 》ཏུ་མ་གསལ་བའི་རྟགས་ཀྱང་བཏབ་ཡོད་ཅིང་།
སྙན་ངག་འགྲེལ་བ་འགའ་ཞིག་ཏུ། སྔོན་སངས་རྒྱས་ཤཱཀྱ་མུ་ནེ་སྐུ་བཞུགས་
དུས་སུ་བྱུང་བའི་རྒྱལ་པོ་ཤར་པ་ལ་ངོས་འཛིན་པར་བཤད། སྡེ་སྲིད་སངས་
རྒྱས་རྒྱ་མཚོས་བརྩམས་པའི《 བཻ་ཌཱུརྱ་དཀར་པོ 》ལས། སྐར་རྩིས་ཀྱི་གཞུང
《 དཎྜིའི་བསྟན་བཅོས་སྣང་བ་ཉི་མ 》ཞེས་པ་ཞིག་ཡོད་ཅེས་གསལ་བ་སྔོན་་་་་
ཆད་བོད་ཀྱི་མཁས་པ་གཞན་གྱིས་གསན་གཟིགས་མ་བྱུང་བ་འདྲ། གཞན་ཡང་
སློབ་དཔོན་མཁས་པ་ཚོའི་གསུང་རྒྱུན་ལ། མཛེས་པའི་དཔེ་སྟོན་པ་ལ་མཆོག་
ཏུ་གྱུར་པ་སློབ་དཔོན་ནག་མོའི་ཁོལ་པོ། རྗེས་ཁྲིད་ཀྱི་སྒྲ་རྒྱན་སྦྱོར་བ་ལ་མཆོག་
ཏུ་གྱུར་པ་སློབ་དཔོན་བྷ་ར་ཝི། སྙན་པའི་ཉམས་འདོན་པ་ལ་མཆོག་ཏུ་གྱུར་པ་
སློབ་དཔོན་དབྱུག་པ་ཅན། དེ་གསུམ་ཀ་ལ་མཆོག་ཏུ་གྱུར་པ་སློབ་དཔོན་མནྡྷ་
ཞེས་གྲགས་ཆེ་བར་བཤད་དོ།།



(3) སྙན་ངག་དེ་གཞུང་གང་ལ་བརྟེན་ནས་སྦྱོང་དགོས།
རྒྱ་གར་དུ་སྔོན་དུས་སློབ་དཔོན་ར་མ་ཕྲ་མས་བརྩམས་པའི་སྙན་ངག་གི་
གཞུང་དང་། དབྱངས་ཅན་མགུལ་རྒྱན 》ཞེས་བྱ་བ་རྣམས་ཀྱི་སྟེང་ནས་སྦྱོང་
ཞིང་། ཕྱིས་སུ་སློབ་དཔོན་དབྱུག་པ་ཅན་གྱིས་སྔོན་ཡོད་སྙན་ངག་གི་བསྟན་
བཅོས་རྣམས་ཀྱི་དོན་འདུས་ཤིང་དཔེར་བརྗོད་ཀྱི་ཚིག་སྦྱོར་ཤིན་ཏུ་གསལ་བ
《 སྙན་ངག་མེ་ལོང》ཞེས་བྱ་བ་བརྩམས་པ་ནས་བཟུང་། བསྟན་བཅོས་འདི་
ཉིད་རྒྱ་གར་གྱི་ཕྱི་ནང་མཁས་པ་ཀུན་ཐུན་མོང་གི་སྙན་ངག་སྦྱང་བྱའི་གཞུང་
དུ་བྱེད་དོ།།
བོད་དུ་ས་སྐྱ་པཎྜི་ཏ་ཀུན་དགའ་རྒྱལ་མཚན་གྱིས《 མཁས་པ་ལ་འཇུག་་་་
པའི་སྒོར »སྙན་ངག་གི་གཞུང་འདིའི་ཚིགས་བཅད་མི་ཉུང་བ་ཞིག་བོད་སྐད་
དུ་བསྒྱུར་ནས་བཀོད་པ་ལས། འགྲོ་མགོན་ཆོས་རྒྱལ་འཕགས་པས་ཤོང་ལོ་རྡོ་
རྗེ་རྒྱལ་མཚན་ལ་བཀའ་ཕབ་ནས་ཁོང་གིས་ས་སྐྱའི་གཙུག་ལག་ཁང་དུ་པཎྜི་ཏ་
ལཀྵིམ་ཀ་རའི་མདུན་ནས《 སྙན་ངག་མེ་ལོང》གི་གཞུང་འདི་ཐོག་མར་ཆ་་་་་
ཚང་བར་བསྒྱུར་པ་ཡིན་ལ། དེའི་ཕྱིས་སུ་དཔང་ལོ་ཙཱ་བ་བློ་གྲོས་བརྟན་པས་
འགྱུར་བཅོས་དང་འཆད་ཉན་ཡང་ལེགས་པར་མཛད། དེའི་རྗེས་སུ་ཞྭ་ལུ་ལོ་
ཙཱ་བ་ཆོས་སྐྱོང་བཟང་པོས(རབ་བྱུང 7 པ་ཤིང་བྱི 1444 - རབ་བྱུང 9 པའི་ས་
གླང1529ལོ་བར)མེ་ལོང་མའི་རྒྱ་དཔེ་རྙིང་པ་དང་འགྲེལ་བའི་རྒྱ་དཔེ་་་་་་་་
གཏུགས་ཏེ་དག་བཅོས་དང་མཆན་བུ་འགའ་ཡང་འདེབས་པར་མཛད། དེའི་
རྗེས་རབ་བྱུང་བཅུ་གསུམ་པའི་ཆུ་འབྲུག(1777)ལོར། སྡེ་དགེ་དཔལ་སྤུངས་
ཀརྨ་སི་ཏུ་བསྟན་པའི་ཉིན་བྱེད་ཀྱིས། སིང་ག་ལའི་གླིང་དུ་སྐུ་འཁྲུངས་པ་ནང་
པའི་པཎྜིཏ་རཏྠ ཤི་དང༌། པཎ་ཆེན་ངག་དབང་གྲགས་པའི་རྒྱ་འགྲེལ་རྒྱ་དཔེ་



མ་གཉིས་དང་བསྡུར་ནས་ཞུས་དག་ལེགས་པར་མཛད་པའི་གཞུང《 མེ་ལོང་
མ་སྐད་གཉིས་ཤན་སྦྱར 》ད་ལྟ་ཁམས་སྡེ་དགེར་སི་ཏུའི་བཀའ་འབུམ་ཁྲོད་དུ་
བཞུགས་ཡོད། །
སྙན་ངག་མེ་ལོང་མའི་འགྲེལ་བའི་སྐོར་ལ་ཡང་ཆོས་ལུགས་རིས་མེད་ཀྱི་་་
མཁས་པ་མང་པོས་མཛད་པ་མཐའ་ཡས་པར་བཞུགས་ཤིང་། འདིར་དེ་དག་གི་
ནང་ནས་གྲགས་ཆེ་བ་འགའ་ཞིག་སྨོས་ན། རྒྱ་འགྲེལ་ལ་གོང་དུ་བཤད་པའི་
འགྲེལ་བ་ཁག་གཉིས་དང་། བོད་འགྲེལ་ལ་ཤོང་ལོ་ཙཱ་བའི་ས་བཅད་ཀྱི་ཆིངས་
ཙམ་མཛད་པ《 དབྱངས་ཅན་མགུལ་རྒྱན། » དཔང་ལོ་ཙཱ་བ་བློ་གྲོས་བརྟན་
པའི་རཀྵ་ཤིའི་རྒྱ་འགྲེལ་གྱི་ཚིག་སྣ་བསྡུས་པའི་གཞུང་བཤད《 དཔང་ཊིཀ》
ཏུ་གྲགས་པ། སྡེ་པ་རིན་སྤུངས་པ་ངག་དབང་འཇིགས་གྲགས་ཀྱིས་རབ་བྱུང་
དགུ་པའི་མེ་ཁྱི(1526)ལོར་བརྩམས་པའི《 སྙན་འགྲེལ་མི་འཇིགས་སེང་གེའི་
ང་རོ༑ » རབ་བྱུང་བཅུ་གཅིག་པའི་མེ་ཕག (1647)ལོར་ཏཱ་ལའི་བླ་མ་སྐུ་ཕྲེང་
ལྔ་པས་མཛད་པའི 《 སྙན་ངག་མེ་ལོང་གི་དཀའ་འགྲེལ་དབྱངས་ཅན་དགྱེས་་་་
པའི་གླུ་དབྱངས། 》 རབ་བྱུང་བཅུ་གཅིག་པའི་ས་རྟ(1678)ལོར་བོད་མཁས་
པ་མི་ཕམ་དགེ་ལེགས་རྣམ་པར་རྒྱལ་བའི་ལྷས་མཛད་པའི《 སྙན་ངག་མེ་ལོང་
གི་བཤད་སྦྱར་དཎྜིའི་དགོངས་རྒྱན། 》རབ་བྱུང་བཅུ་གསུམ་པའི་ལྕགས་སྟག
(1770)ལོར་སི་ཏུ་པཎ་ཆེན་ཆོས་ཀྱི་འབྱུང་གནས་ཀྱི་སློབ་མ་འབྲུག་ཁམས་་་་་་་
སྤྲུལ་བསྟན་འཛིན་ཆོས་ཀྱི་ཉི་མས་བླ་མའི་གསུང་རྒྱུན་ལྟར་ཟིན་བྲིས་བྱས་པ་་་་
གཞིར་བཟུང་ནས་བརྩམས་པའི 《 སྙན་ངག་མེ་ལོང་གི་འགྲེལ་བ་དབྱངས་ཅན་
ངག་གི་རོལ་མཚོ། » རབ་བྱུང་བཅོ་ལྔ་པའི་ས་བྱ(1909)ལོར་སྡེ་དགེ་མི་ཕམ་
རྣམ་རྒྱལ་རྒྱ་མཚོས་མཛད་པའི《 སྙན་འགྲེལ་དབྱངས་ཅན་དགྱེས་པའི་རོལ་་་་
19



མཚོ། 》བཅས་ཡིན་ཞིང་། དེ་དག་གི་ནང་ནས་ཁམས་སྤྲུལ་བསྟན་འཛིན་ཆོས་
ཀྱི་ཉི་མས་མཛད་པའི《 སྙན་འགྲེལ་དབྱངས་ཅན་ངག་གི་རོལ་མཚོ》ནི། རང་
ཉིད་ཀྱི་བླ་མ་སི་ཏུ་པཎ་ཆེན་ཆོས་ཀྱི་འབྱུང་གནས་ཀྱིས་རྒྱ་འགྲེལ་རྒྱ་དཔེ་མ་་་་
གཉིས་ཀྱི་སྟེང་ནས་གསུང་བཤད་གནང་བའི་ཟིན་བྲིས་གཞིར་བཟུང་ནས་བྲིས་
པ་ཡིན་སྟབས། སྙན་ངག་མེ་ལོང་གི་འགྲེལ་བའི་ནང་ནས་རྒྱས་ཤོས་སུ་འདུག་
པར་མ་ཟད། སྔ་འགྲེལ་རྣམས་ལས་ཆེས་གསལ་ཞིང་ལེགས་བཤད་ཆེ་བས། བློ་
གྲོས་ཆེ་བ་རྣམས་ཀྱིས་གཞུང་དེ་ཉིད་རང་བལྟས་ན་བཟང་ཞིང་། དེ་ལྟར་མ་
ནུས་ཀྱང་གོང་དུ་བཀོད་པའི་འགྲེལ་དེ་དག་གི་ནང་ནས་གང་རིགས་པ་ཞིག་གི་
སྟེང་ནས་སྦྱོང་བ་གནད་ཆེ་ཞིང་ལེགས་པ་ཡིན་ནོ།།
(སྤྱིར་བོད་ཀྱི་མཁས་པ་ཚོས་བརྩམས་པའི་སྙན་ངག་མེ་ལོང་གི་འགྲེལ་བ་
དང༌། དཔེར་བརྗོད་ཅི་ཡོད་སྐོར་གྱི་དཀར་ཆག་ནི་སློབ་དེབ་འདིའི་མཇུག་ཏུ་
བཀོད་ཡོད་པ་དེར་གཟིགས།)
（4)གཞུང་འདིའི་གྲངས་ཚད་དང་ནང་དོན་དངོས་གཞི་སྐོར།
གཞུང་འདིའི་གྲངས་ཚད་དང་ནང་དོན་ཅི་ཙམ་དུ་འདུས་སམ་ཞེ་ན།
ལེའུ་དང་པོ་ལ་ཤོ་ལོ་ཀ་བརྒྱ་དང་ལྔ། གཉིས་པ་ལ་སུམ་བརྒྱ་དང་རེ་ལྔ།
གསུམ་པ་ལ་བརྒྱ་དང་གྱ་དྲུག་སྟེ་ཁྱོན་ཤོ་ལོ་ཀ་དྲུག་བརྒྱ་དང་ང་དྲུག་ཡོད་ཅིང་།
ཚིགས་བཅད་རྣམས་ལ་རྐང་པ་རིང་ཐུང་ཅི་རིགས་པར་སྣང་ལ། དེ་དག་གི་
དོན་བསྡུ་ན། ལུས་དང་རྒྱན་དང་སྐྱོན་སེལ་གསུམ་དུ་འདུས་པ་ཡིན་ནོ། །
སྐབས་འདིར་སྙན་ངག་གི་ལུས་ཞེས་པ་ནི། རང་གིས་གང་བརྗོད་བྱར་
འདོད་པའི་ཁྱད་པར་དེ་དང་ལྡན་པའི་མིང་ཚིག་ཡི་གེ་ཚོགས་པའི་རང་བཞིན་
ཅན་གྱི་ངག་གི་རྒྱུན་དེ་ལ་ཟེར་ཞིང་། དེ་འདྲ་བའི་ངག་རྒྱུན་དེ་ཉིད་ལ། དཔེ་
20



རྒྱན་དང་། དོན་རྒྱུན། སྒྲ་རྒྱན། གབ་ཚིག་གི་རྒྱན་སོགས་ཉམས་ཕུན་སུམ་
ཚོགས་པར་སྦྱར་བ་ནི་རྒྱན་ཞེས་བྱ་ལ། དེ་ལྟ་བུའི་སྙན་ངག་ལ། ཚིག་དོན་སྔ་
ཕྱི་འགལ་བ་དང་འབྲེལ་མ་ཆགས་པ། བསྐྱར་ཟློས་མང་བ། སྒྲོ་འདོགས་
གཅོད་མི་ནུས་པ། ཡུལ་དུས་ལུང་རིགས་སོགས་དང་འགལ་བའི་སྐྱོན་སྤངས་
པ་ནི་སྐྱོན་སེལ་ཞེས་བྱ་བ་ཡིན་ཏེ། དཔེར་ན། སྙན་ངག་གི་ལུས་ནི་སྐྱེས་བུ་
གཟུགས་དང་ལང་ཚོ་ཕུན་སུམ་ཚོགས་པའི་ལུས་དང་འདྲ་བ་དང་། སྙན་ངག་
གི་རྒྱུན་ནི། དེ་འདྲའི་སྐྱེས་བུ་དེར་རྒྱན་གོས་བཟང་པོས་སྤྲས་པ་དང་མཚུངས་
ཤིང་། སྙན་ངག་གི་སྐྱོན་སེལ་ནི། དེ་འདྲའི་སྐྱེས་བུ་དེར་བཞིན་རས་ནག་ནོག་
དང་། མིག་གི་ལྟ་སྟངས། ཀུན་སྤྱོད། རྒྱན་གོས་ཀྱི་གོ་རིམ་སོགས་སྐྱོན་ཕྲ་མོ་
ཙམ་ཡང་སེལ་ན་སྔར་ལས་ཀྱང་མཛེས་ཤིང་ཡིད་དུ་འོང་བར་འགྱུར་བ་དེ་དང་
འདྲ་བ་ཡིན་པས། ལུས་རྒྱན་སྐྱོན་སེལ་གསུམ་ནི་སྙན་ངག་གི་གཞུང་འདིའི་
བརྗོད་བྱའི་གཙོ་བོ་ཡིན་ནོ། །
དེ་ལྟ་བུའི་སྙན་ངག་གི་གཞུང་འདིའི་འགྲེལ་བཤད་རྒྱས་པ་ནི། བློ་དམན་
པ་རྣམས་ཀྱིས་རྟོགས་དཀའ་བའི་ཕྱིར་འདིར《 སྙན་ངག་མེ་ལོང་གི་སྡོམ་ཚིག 》
ཨ་ཀྱཱ་ཡོངས་འཛིན་གྱིས་མཛད་པ་དང་། 《 གཞུང་མེ་ལོང་མ》རང་ཉིད་དང༌།
ས་པཎ་གྱི་གསུང《 མཁས་པ་ལ་འཇུག་པའི་སྒོ 》བཅས་སུ་གསལ་བའི་རྩ་ཚིག་
གལ་ཆེ་བ་རྣམས་ཕན་ཚུན་གུང་བསྒྲིགས། དེ་སྟེང་རང་ཉིད་ཀྱིས་ཁ་སྐོང་
འགའ་ཞིག་ཀྱང་གསར་དུ་བསྣན། གཞུང་མེ་ལོང་མ་རང་ཉིད་དུ་གསལ་བའི་
དཔེར་བརྗོད་དང་། དེའི་འགྲེལ་བ། མཚན་གཞི་དཔེར་བརྗོད་གསར་རྙིང་
བཅས་ཐད་ཀར་བཀོད་ནས་ཚིག་ཉུང་དོན་གསལ་གོ་སླ་འབྲིང་པོའི་ཚུལ་གྱིས་
བཤད་པར་འདོད་དོ།།
་21



(5) སྙན་ངག་ཤེས་པའི་དགེ་མཚན།
སྙན་ངག་གི་ཚིག་རྒྱན་སྦྱོར་ཚུལ་ལེགས་པར་ཤེས་ན། སྔོན་རབས་ཀྱི་ལོ་
རྒྱུས་དང་། རིག་གཞུང་རྩོམ་པ་སོགས་ལ་ཚིག་དོན་ཡིད་འཕྲོག་པའི་ངག་སྒོ་
ཡངས་པོར་བྱེད་ནུས་པ་དང་། རང་རེའི་སྤྱི་ཚོགས་ཀྱི་སྟེང་གི་མི་བཟང་དང་
དོན་བཟང་རྣམས་སྙན་ངག་ཏུ་བཀོད་དེ་མི་ཡི་རིགས་ལ་ཕན་ཐོགས་ཡོད་པའི་
ལག་རྗེས་དང་གྲགས་པ་རིང་དུ་གནས་པར་མ་ཟད། སྐྱེ་བོ་མང་བོའི་ཁྲོད་དུ་
རིག་གནས་ལས་བརྩམས་ཏེ་གཞུང་བཤད་པ་དང་། སློབ་བུ་རྣམས་ལ་མཛུབ་
ཁྲིད་བྱེད་པ། ཕས་ཀྱི་རྒོལ་བ་ལ་རྩོད་པ་དང་ཤགས་འགྱེད་པ། ཐ་ན་གྲོགས་
ཕན་ཚུན་དང་འབེལ་གཏམ་གྱི་གླེང་མོ་བྱེད་པ་ཚུན་གྱི་ཚིག་སྦྱོར་སྤེལ་བའི་ཚེ་་་
ཡང་། རང་ཚིག་སྔ་ཕྱི་འབྲེལ་ཆགས་པ། ཚིག་དོན་གྱི་ཆ་ལ་སྐྱོན་མེད་པ། བློ་
མཆོག་དམན་ཀུན་གྱིས་གོ་སླ་བ། ཚོགས་པར་དབྱུང་དུ་མི་རུང་བའི་གྲོང་ཚིག་
དང་ཕལ་སྐད་ཀྱིས་མ་བསླད་པ་སོགས་གོང་སྨོས་ཁྱད་ཆོས་དེ་དག་ཚང་བ་ཞིག་
ཡིན་ན་ནི་སྙན་ངག་གི་ཉམས་རྩོལ་མེད་དུ་ཐོན་པར་འགྱུར་ལ། དཔེར་ན།
གཞན་ཡིད་དགའ་བར་བྱེད་པའི་ཕྱིར་དུ་ཀུ་རེའམ་ངོ་མཚར་བའི་གཏམ་་་་་་་
བརྗོད་པས། ཐོས་པ་ཙམ་གྱིས་འཛུམ་དམུལ་བར་བྱེད་པ་དང༌། དེ་བཞིན་དུ་
གཞན་སྤ་བཀོང་བར་བྱེད་པའི་ཕྱིར་དུ་སྡིགས་མོའམ་མཚང་འབྲུ་བའི་གཏམ་་་་
སོགས་གླེང་ཙམ་གྱིས་སྐྱི་གཡའ་བར་བྱེད་པ་སོགས་ནི་སྙན་ངག་གི་ཚིག་སྦྱོར་་་་
འབའ་ཞིག་ལ་རག་ལས་པ་ཡིན་ནོ། །
(6)སྙན་ངག་མི་ཤེས་པའི་སྐྱོན།
སྙན་ངག་གི་གཞུང་འདི་ལ་མ་སྦྱངས་ན། རང་གིས་བསྟན་བཅོས་སོགས་
ཇི་བཞིན་རྩོམ་ཚུལ་མི་ཤེས་ཤིང་། གལ་ཏེ་རྩོམ་ན་ཡང་ཚིག་རྒྱན་སྦྱོར་ཚུལ་གྱི་



རྣམ་གཞག་མ་ཆགས་པའི་དབང་གིས་སྙན་ངག་མཚན་ཉིད་ཚང་བ་ཞིག་་་་་་
གཏན་ནས་མི་འབྱུང་ལ། གཞན་གྱིས་བརྩམས་པའི་བསྟན་བཅོས་སྙན་ངག་གི་
རྒྱན་དང་སྦྱར་བ་རྣམས་ཀྱི་ཚིག་དོན་འགྲེལ་མི་ནུས་པར་མ་ཟད། སྟབས་ཉེས་
ན་ཚིག་དོན་གྱི་གོ་བ་ལོག་པར་འགྲེལ་བས་རང་གཞན་ཚང་མར་གནོད་ཅིང་། །
གཞན་ཡང་སྙན་ངག་གི་ཚིག་རྒྱན་མེད་པའི་གྲོང་ཚིག་རྐྱང་པའི་བསྟན་བཅོས་
པོ་ཏི་ལོངས་པ་བརྩམས་ཀྱང་མཁས་པ་ལྟ་ཅི། སེམས་ཡོད་སུ་ཡང་མགུ་བར་མི་
བྱེད་ལ། འཇིག་རྟེན་འདིར་རྩེད་མོའི་ཕྱིར་གླུ་གཞས་ཤིག་བཏང་ན་ཡང་། སྙན་
ངག་གི་ཉམས་ཡོད་པའི་ཚིག་རྒྱན་ལ་རྒྱ་ཆེའི་མང་ཚོགས་རྣམས་ཀྱིས་བསྟོད་་་་
བསྔགས་ཆེས་ཆེར་བྱེད་པ་མངོན་སུམ་དུ་གྲུབ་པས། སྙན་ངག་ཤེས་པ་དང་མ་
ཤེས་པའི་དགེ་མཚན་དང་སྐྱོན་ནི་དེ་ལྟར་ཡིན་ནོ།།
（7) སྙན་ངག་ཕུན་སུམ་ཚོགས་པའི་རྒྱུ། །
སྐྱེ་བོ་གང་དག་སྐྱེས་སྟོབས་འབར་བའི་ཤེས་རིག་ཆེས་གསལ་བ་དང་། བློ་
གྲོས་ཀྱི་རྩལ་ལས་སྙན་ངག་གི་ཚིག་སྦྱོར་ཅི་རིགས་རྩོམ་ནུས་པའི་ངག་སྒོ་ཡངས་
པ་ནི་ཐོག་མའི་རྨང་གཞི་ཡིན་ཞིང་། དེའི་སྟེང་འཚོ་བ་དངོས་ཀྱི་ཉམས་མྱོང་
མང་པོ་ཡོད་པ་དེ་ཉིད་རང་བཞིན་གྱིས་སྙན་ངག་ལ་མཁས་པར་འགྱུར་བའི་་་་
རྨང་གཞི་གཉིས་པ་ཡིན་ལ། དེ་འདྲ་མིན་ན་ཡང་སྔོན་བྱུང་གི་གཏམ་རྒྱུད་དང་།
མིང་གི་མངོན་བརྗོད་སོགས་མང་དུ་ཐོས་པ་དང་། གཞུང་ལུགས་སྤྱི་དང་།
ལྷག་པར་སྙན་ངག་གི་གཞུང་མང་པོར་ལྟ་རྒྱ་ཆེ་ཞིང་། དེ་དག་གི་དོན་ཡིད་ལ་
འདྲིས་པར་བྱེད་པ་དང༌། དེ་དང་མཚུངས་པར་རྩོམ་པའི་སྐབས་སྙན་ངག་གི་
ཚིགས་བཅད་མང་པོ་དབྱངས་སུ་གྱེར་ནས་ངག་ཏུ་འདོན་བཞིན་པར་རྩོམ་་་་་
རྩལ་ལ་གོམས་པར་བྱེད་པ་ནི་རྨང་གཞི་གསུམ་པ་ཡིན་ཞིང་། རྨང་གཞི་དེ་དག་



ཡོད་ན། ཇི་འདྲའི་དབང་པོ་རྟུལ་བ་ཞིག་ཡིན་ན་ཡང་། སྙན་ངག་ལ་རང་
ཤུགས་ཀྱིས་མཁས་པར་འགྱུར་བས་སྙན་ངག་གི་ཚིག་རྒྱན་སྦྱོར་ཚུལ་འདི་ཉིད་
དེ་ཙམ་གྱིས་དཀའ་ངལ་ཡོད་པ་ཞིག་མ་ཡིན་ནོ།།
སྐྱེ་བོ་གང་ཞིག་སྐྱེས་སྟོབས་ཀྱི་དཔལ་འབར་བའི་ཤེས་རིག་ཆེས་གསལ་བ་
དང་། རང་རང་གི་བློ་གྲོས་ཀྱི་རྩལ་ལས་སྙན་ངག་གི་ཉམས་དང་ལྡན་པའི་ཚིག་
སྦྱོར་ཅི་རིགས་རྩོམ་ནུས་པའི་ངག་སྒོ་ཡངས་པ་ནི་ཐོག་མའི་རྨང་གཞི་ཡིན་ཏེ།
རྨང་གཞི་དེ་མེད་ན་དཔེ་དེབ་མང་པོ་བལྟས་མྱོང་བ་དང་། སྤྱི་ཚོགས་ཀྱི་འཚོ་
བའི་ཉམས་མྱོང་ཕུན་སུམ་ཚོགས་པོ་ཡོད་པ་བཅས་གང་ཡིན་རུང་། ར་མགོ་
ལུག་གཟུགས་སྦྱར་བ་ལྟ་བུའམ། གཞན་གྱི་ཚིག་སྦྱོར་ནས་བརྐུ་བཤུ་བྱས་པའི་
རྩོམ་ཡིག་རེ་ཟུང་ཙམ་ལས། རང་གི་བློ་གྲོས་ཀྱི་རྩལ་ལས་ཐོན་ཞིང་སྙན་ངག་
གི་ཉམས་འགྱུར་ལྡན་པའི་རྩོམ་ཡིག་ལེགས་པོ་འབྲི་ཐུབ་པ་ཧ་ཅང་དཀའ་བའི་
གནས་ཡིན། གོང་གསལ་གྱི་རྨང་གཞི་དང་པོ་དེ་ཡོད་པ་ཙམ་གྱིས་སྙན་ངག་ལ་
མཁས་པར་འགྱུར་རམ་ཞེ་ན། དེ་ཡང་མིན་ཏེ། ད་དུང་རང་ཉིད་ལ་སྤྱི་ཚོགས་
ཀྱི་འཚོ་བ་དངོས་ཀྱི་ཉམས་མྱོང་མང་ཙམ་ཞིག་ཡོད་དགོས་སོ། །དེའི་རྒྱུ་མཚན་
གང་ཡིན་ཟེར་ན། སྙན་ངག་གི་ཉམས་དང་ལྡན་པའི་ཚིག་སྦྱོར་ནི། མིའི་རིགས་
ཀྱི་སྤྱི་ཚོགས་ཐོག་གནས་པའི་འཚོ་བ་དངོས་ཀྱི་ནང་དོན་ཕུན་སུམ་ཚོགས་པ་་་་
རྣམས་རང་གི་བློ་ལ་འཆར་བ་དེ་གཞིར་བཟུང་ནས་དེ་ཉིད་དཔེར་འགོད་་་་་་
པའམ་ཡང་ན་གཟུགས་སུ་འགོད་པའི་རྣམ་པའི་ཐོག་ནས་ལས་སྣོན་བྱས་ཏེ་་་་
མཚོན་པར་བྱེད་པ་ཞིག་ཡིན་ལ། རང་ཉིད་ཀྱིས་ལས་སྣོན་བྱེད་རྒྱུར་མཁོ་བའི་
ནང་དོན་ཕུན་སུམ་ཚོགས་པོ་ནི་སྤྱི་ཚོགས་ཀྱི་འཚོ་བ་དངོས་ཁོ་ནའི་ཐོག་ནས་་་
འབྱུང་བ་ཡིན་པས། རང་ལ་བློ་གྲོས་ཀྱི་རྩལ་ཅི་ཙམ་ཡོད་པ་དང༌། དཔེ་དེབ་
་ ་
24



ཧ་ཅང་མང་པོ་བལྟས་མྱོང་བ་དེ་ཙམ་གྱིས་འདོད་པ་ཚིམ་མི་འོས་ཏེ། རྩོམ་པ་
པོ་མི་གཅིག་ཡིན་ཀྱང་རང་ཉིད་གནས་པའི་འཚོ་བ་དངོས་ཀྱི་ཁོར་ཡུག་ནང་དུ་
ཉམས་མྱོང་ཆེ་ཆུང་མི་འདྲ་བའི་དབང་གིས། རང་ཉིད་ལ་ཉམས་མྱོང་ཡོད་
པའི་རིགས་ནང་དོན་དུ་བྱས་ནས་སྙན་ངག་བརྩམས་པ་རྣམས་ཚིག་སྦྱོར་་་་་་་་
ལེགས་ཤིང་ནང་དོན་གསོན་ཉམས་ལྡན་པ་འབྱུང་ཡང་། གཞན་གྱི་བརྒྱུད་པའི་
ཉམས་མྱོང་རྣམས་ནང་དོན་དུ་བྱས་ནས་སྙན་ངག་བརྩམས་པ་རྣམས་དེ་ཙམ་
གྱི་ཉམས་འགྱུར་ལེགས་པོ་མི་འབྱུང་བ་ནི། བདག་དང་བདག་འདྲ་བའི་རྩོམ་
པ་པོའི་ཉམས་མྱོང་དངོས་ཀྱི་ཐོག་ནས་ཀྱང་ར་སྤྲོད་གསལ་བོ་བྱུང་ཡོད། དེར་
བརྟེན་མར་ཁེ་སི་ལེ་ཉིན་རིང་ལུགས་དང་། བློ་མཐུན་མའོ་ཙེ་ཏུང་གི་རིག་རྩལ་
སྐོར་གྱི་གསུང་རྩོམ་མང་པོའི་ནང་དུ། སྤྱི་ཚོགས་ཀྱི་འཚོ་བ་དངོས་ནི་སྤྱད་ན་
རྫོགས་མཐའ་མེད་པའི་རིག་རྩལ་དང་སྒྱུ་རྩལ་གྱི་འབྱུང་ཁུངས་ཡིན་པ་དང་་་
རིག་རྩལ་དང་སྒྱུ་རྩལ་གྱིས་དེ་ཉིད་མཚོན་པར་བྱེད་སྐབས་གཟུགས་སུ་འགོད་
ཐབས་བྱས་པའི་དངོས་ཡོད་རིང་ལུགས་དང་། ལས་སྣོན་བྱས་ཏེ་གོང་མཐོར་
བཏང་བའི་འཆར་ཡན་རིང་ལུགས་གཉིས་ཟུང་འབྲེལ་བྱས་པ་ཞིག་ཡིན་ཞེས་
གསུངས་པ་དེ་ཚན་རིག་དང་མཐུན་པའི་བདེན་དོན་ཞིག་ཡིན་པར་རིག་རྩལ་
དང་སྒྱུ་རྩལ་གྱི་རྩོམ་པ་པོ་ཚང་མས་བློ་ལ་བརྟན་པོར་ངེས་དགོས་པ་ཞིག་ཡིན་
སྤྱིར་སྙན་ངག་ཅེས་པ་ནི། རྣ་བར་སྙན་ཅིང་ཡིད་འཕྲོག་པའི་ཚིག་སྦྱོར་
ལ་ཟེར་ཞིང་། དེའི་བསྟན་བཅོས་ལ་སྙན་ངག་གི་མཚན་ཉིད་སྟོན་པའི་གཞུང་
དང༌། གཞུང་དེ་དང་མཐུན་པར་སྦྱར་བའི་སྙན་ངག་གི་བསྟན་བཅོས་གཉིས་
ཡོད་པས། 《 སྙན་ངག་མེ་ལོང》ནི་སྙན་ངག་གི་གཞུང་ཡིན་གྱི་སྙན་ངག་



དངོས་མིན་ལ། 《 སྐྱེས་རབས་དཔག་བསམ་འཁྲི་ཤིང 》ལྟ་བུ་ནི་སྙན་ངག་
ཡིན་ཀྱང་སྙན་ངག་གི་གཞུང་མིན་ནོ། འགའ་ཞིག་ཏུ་སྙན་དངགས་ཞེས་
འབྱུང་བ་ནི། སྙན་ངག་གི་ཚིག་སྦྱོར་བཟང་པོ་འབྱུང་བར་བྱེད་པའི་གཞུང་
ཡིན་པའི་ཆ་ནས་བཏགས་པ་ཡིན་པས། 《 གཞུང་མེ་ལོང་མ》ནི་དས་འཕུལ་
ཅན་གྱི་སྙན་དངགས་དང་། 《 དཔག་བསམ་འཁྲི་ཤིང》དང་། 《 སྐྱེས་རབས་
སོ་བཞི་པ 》སོགས་དས་འཕུལ་མེད་པའི་སྙན་ངག་ཏུ་བཞག་ན་ལེགས་སོ།།
ས་བཅད་གཉིས་པ། སྙན་ངག་གི་ལུས་བཤད་པ།
(1) སྙན་ངག་གི་ལུས་སྤྱིར་བཤད་པ།
ལུས་ནི་བརྗོད་པར་འདོད་པ་ཡི།།
དོན་གྱི་རྣམ་བཅད་ཚིག་གི་ཕྲེང་།།
དེ་ལ་སྙན་ངག་གི་ལུས་ཞེས་པ་ནི། སྨྲ་བ་པོའི་བརྗོད་འདོད་ཀྱི་དངོས་པོ་
གང་དང་གང་ཡིན་པ་དེ་རྗོད་བྱེད་ཚིག་གི་ཕྲེང་བར་སྤེལ་བའི་ཚིག་སྦྱོར་དེ་་་་་་
ཡིན་ཏེ། དཔེར་ན། གང་མཛེས་པར་བྱ་བའི་གཞི་སྐྱེས་བུ་རང་གི་ལུས་དང་
འདྲ་བ་ཞིག་གོ། །
དེ་ཡང་ཚིགས་བཅད་ལྷུག་པ་དང་།།
སྤེལ་མ་རྣམ་གསུམ་ཉིད་དུ་གནས།།
སྙན་ངག་གི་ལུས་དེ་ཡང་ཚིག་སྦྱོར་གྱི་རྣམ་པའི་སྒོ་ནས་ཕྱེ་ན་རྐང་པར་་་་་
བཅད་པའི་ཚིགས་བཅད་དང་། ་་ རྐང་པར་མ་བཅད་པའི་ཚིག་ལྷུག་དང་།
བཅད་ལྷུག་འདྲེས་པའི་སྤེལ་མ་བཅས་རྣམ་པ་གསུམ་ཉིད་དུ་གནས་སོ།།
26



(2)ཚིགས་བཅད་ཀྱི་རྩོམ་ཡིག་འབྲི་ཚུལ་བཤད་པ།
རྒྱ་སྐད་ཚིགས་བཅད་རྩོམ་ཡིག་གི། །
འབྲི་ཚུལ་སྡེབ་སྦྱོར་གཞུང་དུ་གསལ།།
བོད་སྐད་ཚིགས་བཅད་རྐང་བ་བཞིར།།
ཚེག་བར་གྲངས་ནི་ཆ་མཉམ་ཞིང་།།
ཚིག་རྐང་རེ་རེའི་ཚེག་བར་གྲངས།།
ལྔ་ནས་སོ་གསུམ་བར་དུ་བཤད།
རྒྱ་གར་སྐད་ཀྱི་ཚིགས་བཅད་རྩོམ་ཡིག་འབྲི་ཚུལ་དེ་ནི་སྡེབ་སྦྱོར་གྱི་་་་་་་
གཞུང་དུ་གསལ་བས་འདིར་མི་སྨོས་ལ། བོད་སྐད་ཀྱི་ཚིགས་བཅད་རྩོམ་ཡིག་
ལ་སྙན་ངག་ཡིན་མིན་གཉིས་ཡོད་ཅིང་། དེ་ཡང་ཐོག་མར་ཚིགས་བཅད་ཀྱི་
སྡེབ་སྦྱོར་བྱེད་ཚུལ་ལེགས་པར་ཤེས་པར་བྱས་ཏེ། དེ་ནས་སྙན་ངག་གི་
ཉམས་དང་ལྡན་པའི་ཚིགས་བཅད་རྩོམ་ཚུལ་ལ་མཁས་པར་བྱེད་པ་གལ་ཆེ་བས།
འདིར་སྙན་ངག་གི་ཚིགས་བཅད་རྩོམ་ཚུལ་མ་བཤད་གོང་དུ་བོད་སྐད་ཀྱི་་་་་་
ཚིགས་བཅད་རྩོམ་ཡིག་འབྲི་སྟངས་སྐོར་ཅུང་ཟད་འཆད་པར་འདོད་དོ།།
༡. ཚིགས་བཅད་རྩོམ་ཡིག་གི་ཚིག་རྐང་མང་ཉུང་སྐོར། བོད་ཡིག་གི་
ཚིགས་བཅད་རྩོམ་ཡིག་ལ་ཚིག་རྐང་བཞི་ཡོད་པའི་ཤོ་ལོ་ཀ་རེ་ཚང་དགོས་་་་་་
ཤིང་། ཚིག་རྐང་བཞི་བོ་སོ་སོར་ཚེག་བར་མང་ཉུང་མ་ཤོར་བར་གཅིག་
མཚུངས་ཤིག་དགོས། གལ་ཏེ་ཤོ་ལོ་ཀ་གཅིག་གི་ནང་དུ་ཚིག་རྐང་སོ་སོའི་ཚེག་
བར་མང་ཉུང་ཤོར་བ་ཡིན་ན་སྡེབ་སྦྱོར་ཉམས་པའི་སྐྱོན་ཆེ་ཤོས་གཅིག་ཏུ་རྩིས་
ཀྱི་ཡོད། ཤོ་ལོ་ཀ་གཅིག་པོ་དེའི་ཚིག་རྐང་གི་ཚེག་བར་མང་ཉུང་ཅི་ཙམ་བྱེད་
མིན་ཐད་སོ་སོའི་འདོད་མོས་ལྟར་བྱེད་ཆོག་པ་ལས་མཐའ་གཅིག་ཏུ་ཚད་་་་་་



འཛིན་མེད་ཅིང་། ཚེག་བར་ལྔ་ནས་སོ་གསུམ་བར་དུ་ཡོད་པར་སྔོན་གྱི་མཁས་
པ་རྣམས་ཀྱིས་བཤད་དོ།།
དེ་ཡང་ཤོ་ལོ་ཀ་སྔོན་མ་དེ་ཚིག་རྐང་སོ་སོའི་ཚེག་བར་བདུན་ཡོད་པ་ཡིན་
ན། དེའི་རྗེས་མ་བརྒྱུད་དགུ་བཅུ་སོགས་མང་དུ་བཏང་ཆོག་པ་དང༌། ཤོ་ལོ་ཀ་
སྔོན་མ་དེ་ཚིག་རྐང་སོ་སོའི་ཚེག་བར་བཅུ་གསུམ་ཡིན་ན་བཅུ་གཅིག དགུ།
བདུན། དྲུག་སོགས་ཉུང་དུ་བཏང་བ་ལྟ་བུ་ངེས་མེད་བྱས་ཆོག་པ་དང་།
ཚིགས་བཅད་སྔོན་མ་ཁ་ཤས་ཚེག་བར་ཉུང་བ་དང་། དེ་ནས་ཚིགས་བཅད་ཁ་
ཤས་ཚེག་བར་མང་བ་བྱས་ཆོག་གོ།
༢. ཚིགས་བཅད་རྩོམ་ཡིག་འབྲི་བའི་སྐབས་ཚིག་རྐང་སོ་སོའི་ཡིག་་་་་་་་
འབྲུའི་ཚེག་བར་ཆ་དང་ཡ་ཁེལ་སྟངས་གཅིག་མཚུངས་བྱུང་ན་ཀློག་དུས་སྙན་
པོ་ཡིན་ལ། མ་བྱུང་ན་དེ་ཙམ་སྙན་པོ་མིན། ཚེག་བར་ཆ་ཟེར་བ་ནི་ཚེག་བར་
གཉིས་མཉམ་དུ་འདོན་དགོས་པ་ལ་ཟེར་ཞིང་། ཚེག་བར་ཡ་ཟེར་བ་ནི་ཚེག་
བར་གཅིག་རྐྱང་བྱས་པ་ལ་ཟེར། ཚིག་རྐང་གཅིག་ལ་ཚེག་བར་དྲུག་ཡོད་པ།
དཔེར་ན།
དྭངས་གསལ་ནམ་མཁའི་ངོས་ལ།།
འོད་གསལ་ཉི་མ་ཤར་བྱུང་།།
ཞེས་པའི་ཚིག་རྐང་གཉིས་པོ་དེ་ཀློག་དུས་ཚེག་བར་གཉིས་རེ་བྱས་ནས་ཀློག་་་་
དགོས་པ་དང་། ཡང་ཚེག་བར་བདུན་ཡོད་པའི་ཚིག་རྐང་ལ་ཚེག་བར་ཆ་
གསུམ་དང་ཡ་གཅིག་ཡོད་པ། དཔེར་ན།
ཉམས་དགའི་སྐྱེད་ཚལ་གྱི་ནང་ན།།
དྭངས་གཙང་རྫིང་བུ་ཞིག་འཁྱིལ་ལོ།།



ཞེས་པའི་ཚིག་རྐང་གཉིས་པོ་དེར་ཚེག་བར་ཆ་གཉིས་ཀྱི་རྗེས་སུ་ཡ་གཅིག་དང་
དེའི་རྗེས་སུ་ཡང་ཆ་གཅིག་ཡོད་པ་ལྟ་བུ་རེད།
༣. ཚིགས་བཅད་ཀྱི་ཚིག་རྐང་རེ་ལ་ཡིག་འབྲུ་ཚེག་བར་མང་ཉུང་མི་་་་་
འདྲ་བའི་རྣམ་གྲངས་མང་དུ་ཡོད་པའི་ནང་ནས་དེང་དུས་ཁྱབ་ཆེ་བ་འགའ་་་་
ཞིག་བཤད་པ།
1. ཚེག་བར་དྲུག་ཡོད་པ་གཅིག །
2. ཚེག་བར་བདུན་ཡོད་པ་རིགས་མི་འདྲ་བ་གསུམ།
3. ཚེག་བར་བརྒྱད་ཡོད་པ་རིགས་མི་འདྲ་བ་གསུམ།
ཚེག་བར་དགུ་ཡོད་པ་རིགས་མི་འདྲ་བ་གསུམ།
5. ཚེག་བར་བཅུ་ཡོད་པ་རིགས་མི་འདྲ་བ་གསུམ།
6. ཚེག་བར་བཅུ་གཅིག་ཡོད་པ་རིགས་མི་འདྲ་བ་གསུམ།
7. ཚེག་བར་བཅུ་གཉིས་ཡོད་པ་རིགས་མི་འདྲ་བ་གསུམ།
8. ཚེག་བར་བཅུ་གསུམ་ཡོད་པ་རིགས་མི་འདྲ་བ་གསུམ།
9. ཚེག་བར་བཅུ་བཞི་ཡོད་པ་གཅིག
10. ཚེག་བར་བཅོ་ལྔ་ཡོད་པ་གཅིག་བཅས་ལ་འདིར་དཔེར་བརྗོད་རེ་་་་་
བཀོད་ཡོད།
༤. ཚིགས་བཅད་རྩོམ་སྟངས་རིགས་མི་འདྲ་བ་སོ་སོའི་ཆོས་ཉིད་དང་་་་
དཔེར་བརྗོད།
1. ཚེག་བར་དྲུག་མའི་ཚིགས་བཅད་གཅིག་ནི། ཚིག་རྐང་བཞི་པོ་སོ་
སོའི་ཚེག་བར་གྱི་ཡིག་འབྲུ་དྲུག་ཀ་ཚེག་བར་ཆ་འགྲིགས་སུ་ཡོད་ཅིང་། ཀློག་
དུས་ཚེག་བར་ཆ་རེ་བྱས་ནས་ཀློག་དགོས་པ་ཞིག་སྟེ། དཔེར་ན། །
29



ཁྱེད་ནི་དགུང་སྔོན་མཐོན་པོའི།།
གསེར་འོད་འབར་བའི་ཉི་མ།།
ང་ནི་ཁྲོན་པའི་སྦལ་བ།།
ཉི་འོད་མཐོང་ན་བསམས་བྱུང་། །ཞེས་པ་ལྟ་བུ།
2. ཚེག་བར་བདུན་མའི་ཚིགས་བཅད་རྩོམ་སྟངས་རིགས་དང་པོ་ནི།
ཚིག་རྐང་སོ་སོར་ཚེག་བར་ཆ་གསུམ་གྱི་མཇུག་ཏུ་ཚེག་བར་ཡ་གཅིག་ཡོད་པ་་་
ཞིག་ཡིན། དཔེར་ན།
དགུན་དུས་རླངས་པ་ན་བུན་བཞིན།།
འཐིབས་པའི་ཆུ་ཀླུང་ལྷག་པར་གྲང་།།
རང་བྱུང་ཆུ་ཚན་ཚ་ན་ཡང་།།
བསྐོལ་ན་ཆུ་གྲང་རྗེས་སུ་ཁོལ། །ཞེས་པ་ལྟ་བུ།
3. ཚེག་བར་བདུན་མའི་ཚིགས་བཅད་རིགས་གཉིས་པ་ནི། ཚིག་རྐང་སོ་
སོའི་ཚེག་བར་ཆ་གཉིས་ཀྱི་རྗེས་སུ་ཡ་གཅིག་དང༌། སླར་ཡང་ཆ་གཅིག་ཡོད་
པ་དང༌། ཚེག་བར་ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་
སྔོ་ལྗང་ལྗོན་ཤིང་གི་རྩེ་ནས།།
ཁུ་བྱུག་གསུང་སྙན་ཞིག་གྲགས་བྱུང་།།
ཆར་རྒྱུན་ཟིམ་ཟིམ་དུ་འབབ་པའི།།
དབྱར་ཁའི་དུས་སྟོན་དེ་སླེབས་བྱུང་། །ཞེས་པ་ལྟ་བུ།
4. ཚེག་བར་བདུན་མའི་ཚིགས་བཅད་རིགས་གསུམ་པ་ནི། ཚིག་རྐང་སོ་
སོའི་ཚེག་བར་ཆ་གཅིག་གི་རྗེས་སུ་ཡ་གཅིག་དང༌། སླར་ཡང་ཆ་གཉིས་བྱས་
30



པར་མ་ཟད། ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་ན།
ཡིད་འོང་གི་སྐྱེད་ཚལ་ནང་ན།།
རབ་མཛེས་ཀྱི་མེ་ཏོག་བཞད་པས།།
ཐག་རིང་གི་བུང་བའི་ཁྱུ་ཚོགས།
མ་བོས་ཀྱང་མགྲོན་དུ་འགུགས་སོ། །ཞེས་པ་ལྟ་བུ།
5. ཚེག་བར་བརྒྱད་མའི་ཚིགས་བཅད་རིགས་དང་པོ་ནི། ཚིག་རྐང་སོ་
སོའི་ཚེག་བར་ཚང་མ་ཆ་རེ་བྱས་ནས་ཡོད་པ་ཞིག་སྟེ། དཔེར་ན།
དགུང་སྔོན་ནམ་མཁའ་དྭངས་པའི་དཀྱིལ་ནས།།
དྲོ་སྐྱིད་ཉི་མ་གསལ་ལེར་ཤར་བྱུང་།།
ལྡུམ་རའི་མཛེས་རྒྱན་མེ་ཏོག་པད་མ།།
ཟེ་འབྲུ་མི་ངོམ་རང་དབང་མི་འདུག །ཞེས་པ་ལྟ་བུ།
6. ཚེག་བར་བརྒྱད་མའི་ཚིགས་བཅད་རིགས་གཉིས་པ་ནི། ཚིག་རྐང་སོ་
སོའི་ཚེག་བར་ཡ་གཅིག་གི་རྗེས་སུ་ཆ་གསུམ་དང་། སླར་ཡང་ཡ་གཅིག་བཅས་
ཡོད་པ་ཞིག་སྟེ། དཔེར་ན།
དབྱིབས་སྒོང་གཟུགས་ས་ཡི་གོ་ལའི་ངོས།།
མཐའ་མི་མངོན་མཚོ་བཞིའི་སྐ་རགས་ཀྱིས།།
མཚམས་དམ་པོར་བཅིངས་པའི་གླིང་ཆེན་ལྔ།།
དུས་རྣམ་བཞིའི་འགྲོས་ཀྱིས་གཡོན་དུ་འཁོར། །ཅེས་པ་ལྟ་བུ།
7. ཚེག་བར་བརྒྱད་མའི་ཚིགས་བཅད་རིགས་གསུམ་པ་ནི། ཚིག་རྐང་སོ་
སོའི་ཚེག་བར་ཆ་གཅིག་གི་རྗེས་སུ་ཡ་གཅིག་དང༌། སླར་ཡང་ཆ་གཉིས་ཀྱི་
རྗེས་སུ་ཡ་གཅིག་བཅས་ཡོད་པ་དང་། དཀྱིལ་དུ་ཡོད་པའི་ཡ་གཅིག་པོ་དེ་
འགག



ཚིག་ཕྲད་ཤ་སྟག་ཡིན་པ་དང་། མཇུག་གི་ཡ་གཅིག་པོ་དེ་ཚིག་ཕྲད་ཡིན་མིན་
གང་བདེར་བྱས་ཆོག་པ་ཞིག་སྟེ། དཔེར་ན།
དཀར་གསལ་གྱི་ཟླ་བ་འཛུམ་འོད་ཅན།།
འགྱུར་ལྡོག་གི་ཨ་གསར་མེད་ན་ཡང་།།
ཉི་འོད་དང་བར་ཐག་ཉེ་རིང་ལས།།
དཀར་ནག་གི་ཆ་ཤས་གང་བྲི་སྣང་། །ཞེས་པ་ལྟ་བུ།
8. ཚེག་བར་དགུ་མའི་ཚིགས་བཅད་རིགས་དང་པོ་ནི། ཚིག་རྐང་སོ་
སོའི་ཚེག་བར་ཆ་བཞི་ཡི་རྗེས་སུ་ཡ་གཅིག་བྱས་པ་རྒྱུན་ལྡན་གྱི་ཚེག་བར་དགུ་
མ་དེ་ཡིན་ཏེ། དཔེར་ན།
ཚན་རིག་རྣོ་མྱུར་འཕྲུལ་གྱི་འཁོར་ལོ་ཡིས།།
རང་བྱུང་འཇིག་རྟེན་ཁམས་ཀྱི་གསང་བའི་མཐའ།།
ཡོངས་སུ་བརྟོལ་ནས་དགུ་ཚིགས་ཆུ་བོའི་རླབས།།
རབ་བརྒལ་བཟོ་པའི་སྙིང་སྟོབས་རྨད་དུ་བྱུང་། །ཞེས་པ་ལྟ་བུ།
9. ཚེག་བར་དགུ་མའི་ཚིགས་བཅད་རིགས་གཉིས་པ་ནི། ཚིག་རྐང་སོ་
སོའི་ཚེག་བར་ཆ་གསུམ་གྱི་རྗེས་སུ་ཡ་གཅིག་དང་། སླར་ཡང་ཆ་གཅིག་བྱས་
པ་དང་། ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་ན།
ཕ་མཐའ་མི་མངོན་ཞི་བདེ་ཡི་རྒྱ་མཚོ།
ནམ་མཁའི་དབྱིངས་དང་འདྲེས་པ་ལྟར་གྱུར་ཏེ།།
ཞོགས་པའི་ཉི་གཞོན་མཚོ་ཆུ་ཡི་ནང་ནས།།
མངོན་པར་འཆར་བའི་ལྟད་མོ་ཞིག་མཐོང་ངོ་། །ཞེས་པ་ལྟ་བུ།
10. ཚེག་བར་དགུ་མའི་ཚིགས་བཅད་རིགས་གསུམ་པ་ནི། ཚིག་རྐང་སོ་



སོའི་ཚེག་བར་ཆ་གཉིས་ཀྱི་རྗེས་སུ་ཡ་གཅིག་དང༌། སླར་ཡང་ཆ་གཉིས་བྱས་
པ་དང་། དཀྱིལ་གྱི་ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་
གངས་དཀར་ཏི་སེ་ནས་ཕྱོགས་བཞིར་འབབ་པའི།།
གྲགས་ཅན་ཆུ་བོ་དང་ཆུ་ཀླུང་སྣ་ཚོགས། །
ཆེད་དུ་མ་བགྲོས་ཀྱང་མཉམ་དུ་འདུས་ནས།།
མཐའ་ཡས་རྒྱ་མཚོའི་ནང་གཅིག་ཏུ་འདྲེས་སོ། །ཞེས་པ་ལྟ་བུ།
11. ཚེག་བར་བཅུ་མའི་ཚིགས་བཅད་རིགས་དང་པོ་ནི། ཚིག་རྐང་སོ་
སོའི་ཚེག་བར་མ་གཅིག་གི་རྗེས་སུ་ཆ་གསུམ་དང་། སླར་ཡང་ཡ་གཅིག་གི་
རྗེས་སུ་ཆ་གཅིག་བྱས་པ་དང་། དཀྱིལ་གྱི་བ་གཅིག་པོ་དེ་ཚིག་ཕྲད་ཤ་སྟག་
ཡིན་པ་ཞིག་སྟེ། དཔེར་ན། །
མཐོ་གངས་རིས་ཡོངས་བསྐོར་བོད་ཡུལ་གྱི་ལྗོངས་སུ།།
ཡུན་ལོ་ཤས་རིང་ལ་འཕེལ་རྒྱས་ཀྱི་འགྱུར་ལྡོག།
འགྲོས་མྱུར་མགྱོགས་རྟ་མཆོག་བརྒྱུགས་པ་དང་འདྲ་འདུག།
སེམས་དགའ་བ་མི་སྐྱེས་སུ་འདྲ་ཞིག་ཡོད་དམ། །ཞེས་པ་ལྟ་བུ།
12. ཚེག་བར་བཅུ་མའི་ཚིགས་བཅད་རིགས་གཉིས་པ་ནི། ཚིག་རྐང་སོ་
སོའི་ཚེག་བར་ཆ་གཅིག་གི་རྗེས་སུ་ཡ་གཅིག་དང་། སླར་ཡང་ཆ་གཉིས་ཀྱི་
རྗེས་སུ་ཡ་གཅིག་དང་ཆ་གཅིག་བྱས་ཏེ། སྔ་རྗེས་གཉིས་ཀྱི་ཡ་གཅིག་པོ་དེ་
གཉིས་ཀ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་ན།
དགུང་སྔོན་གྱི་དབྱིངས་ནས་རང་བྱུང་དུ་ཤར་བའི།།
མདངས་མཛེས་ཀྱི་འཇའ་ཚོན་བྲིས་པ་ལྟར་སྣང་བ།།
33



ཚ་གྲང་གི་མཁའ་རླུང་ལྷན་གཅིག་ཏུ་ཚོགས་པས།།
བར་སྣང་གི་འོད་གུར་མིག་ལམ་ན་མཛེས་སོ། །ཞེས་པ་ལྟ་བུ།
13. ཚེག་བར་བཅུ་མའི་ཚིགས་བཅད་རིགས་གསུམ་པ་ནི། ཚིག་རྐང་སོ་
སོའི་ཚེག་བར་ཆ་གསུམ་གྱི་རྗེས་སུ་ཡ་གཅིག་དང་། སླར་ཡང་ཆ་གཅིག་དང་
ཡ་གཅིག་བྱས་ཏེ། དཀྱིལ་གྱི་ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ།
དཔེར་ན།
འཛམ་གླིང་ཤར་ཕྱོགས་ནོར་འཛིན་གྱི་ལྟེ་བ་ན།།
མཛེས་ཤིང་བརྗིད་ཆགས་རླབས་ཆེན་གྱི་མེས་རྒྱལ་ཡོད།།
དམར་པོའི་མཁར་རྫོང་སྲ་བརྟན་ཞིག་དེ་ན་གདའ།།
མི་རིགས་ཡོངས་ཀྱི་རེ་འདུན་ཀྱང་དེ་ལ་བཅོལ། །ཞེས་པ་ལྟ་བུ། །
14. ཚེག་བར་བཅུ་གཅིག་མའི་ཚིགས་བཅད་རིགས་དང་པོ་ནི། ཚིག་
རྐང་སོ་སོར་ཚེག་བར་ཆ་ལྔ་དང་ཡ་གཅིག་ཡོད་པ་དང་། ཡ་གཅིག་པོ་དེ་ཚིག་
ཕྲད་ཡིན་པ་དང་མིན་པ་གང་བདེར་བྱས་ཆོག་པ་ཞིག་སྟེ། དཔེར་ན།
ཁ་བའི་མདོག་ལྟར་རབ་དཀར་རྒྱ་ཆེའི་རས་ཡོལ་ངོས།།
མ་བྲིས་འཇིག་རྟེན་ཡོངས་ཀྱི་ངོ་མཚར་བཀོད་པའི་གཟུགས།།
མ་ཕྱིན་མངོན་སུམ་མཐོང་བའི་གློག་གི་སྣང་བརྙན་འདིས།།
ཁྲ་ཆུང་རབ་གསལ་མིག་གི་ལྟ་རྒྱ་ཡངས་པོར་བྱས། །ཞེས་པ་ལྟ་བུ།
15. ཚེག་བར་བཅུ་གཅིག་མའི་ཚིགས་བཅད་རིགས་གཉིས་པ་ནི། ཚིག་
རྐང་སོ་སོའི་ཚེག་བར་ཆ་བཞི་ཡི་རྗེས་སུ་ཡ་གཅིག་དང་། སླར་ཡང་ཆ་གཅིག་
བྱས་པའི་ཐོག་ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་ན།
བརྗིད་ཆགས་གངས་རིས་བསྐོར་བའི་བོད་ལྗོངས་ཀྱི་རྣམ་པ།།
34



ག
སྔོན་མེད་འཇིག་རྟེན་གསར་བའི་བཞིན་རས་དེ་ངོམ་ཚེ།།
མཐོན་མཐིང་དགུང་སྔོན་དབྱིངས་ནས་རབ་གསལ་གྱི་ཉི་མས།།
འོད་སྟོང་ཕྱོགས་བཅུར་འགྱེད་བཞིན་ལྟད་མོ་ལ་འོངས་སོ། །ཞེས་
པ་ལྟ་བུ།
16. ཚེག་བར་བཅུ་གཅིག་མའི་ཚིགས་བཅད་རིགས་གསུམ་པ་ནི། ཚིག་
རྐང་སོ་སོར་ཚེག་བར་ཆ་གཉིས་ཀྱི་རྗེས་སུ་ཡ་གཅིག་དང་། སླར་ཡང་ཆ་གསུམ་
བྱས་ཐོག་དཀྱིལ་གྱི་ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་ན།
སྐས་ཀྱི་གདང་བུ་དང་འདྲ་བའི་རི་བོའི་ངོས་སུ།། ་
གང་བྱས་བཀོད་འདོམས་ལ་ཉན་པའི་འཕྲུལ་འཁོར་གཏོང་ཚེ།
འཁྱོག་འཁྱོག་རི་སུལ་གྱི་ཁུག་པ་ཡུད་ཙམ་ཞིག་ལ།།
བཀོད་ལེགས་མཆོད་རྟེན་དང་འདྲ་བའི་ཞིང་ཐང་ཆགས་སོ། །
ཞེས་པ་ལྟ་བུ།།
17. ཚེག་བར་བཅུ་གཉིས་མའི་ཚིགས་བཅད་རིགས་དང་པོ་ནི། ཚིག་
རྐང་སོ་སོའི་ཚེག་བར་ཆ་གཉིས་ཀྱི་རྗེས་སུ་ཡ་གཅིག་དང་། སླར་ཡང་ཆ་གཉིས་
ཀྱི་རྗེས་སུ་ཡ་གཅིག་མཇུག་ཏུ་ཆ་གཅིག་བཅས་བྱས་ཐོག སྔོན་རྗེས་གཉིས་
ཀའི་ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་ན། །
མཐོ་ཞིང་ལྷུན་ཆགས་ཀྱི་རི་རྩེའི་ཕྱོགས་ཀུན་ནས་བལྟས་ཚེ།།
ལྗོངས་ཀུན་མཐའ་མེད་ཀྱི་ཞིང་ཐང་རེའུ་མིག་ལྟར་འབྲེལ་ཞིང་།།
རབ་མཛེས་གསེར་མདོག་དང་མཚུངས་པའི་ལོ་ལེགས་ཀྱི་སྙེ་མ།།
ལྷོ་རླུང་བསིལ་བུ་ཡིས་སྐྱོད་དུས་མཚོ་རླབས་དང་འདྲ་འདུག །
ཅེས་པ་ལྟ་བུ།



18. ཚེག་བར་བཅུ་གཉིས་མའི་ཚིགས་བཅད་རིགས་གཉིས་པ་ནི། ཚིག་
རྐང་སོ་སོའི་ཚེག་བར་ཆ་དྲུག་བྱས་ཐོག དཀྱིལ་དུ་ཀློག་མཚམས་རེ་ཁེལ་ཀྱང་
ཚེག་རྐང་གཅིག་གི་ཁོངས་སུ་སྦྲེལ་ཡོད་པ། ཀློག་མཚམས་ཁེལ་ས་དེར་ཚིག་
རྐང་གཅིག་བྱས་ཚེ་ཚིགས་བཅད་ཤོ་ལོ་ཀ་གཅིག་པོ་དེ་ཤོ་ལོ་ཀ་གཉིས་སུ་འགྲོ་
བ་ཞིག་སྟེ། དཔེར་ན།
རབ་རྒྱས་ལྗོན་ཤིང་རྩེ་མོའི་ཡལ་འདབ་རེ་རེའི་ངོས་སུ།།
སྨིན་ལེགས་བཅུད་ལྡན་འབྲས་བུ་གུས་པའི་མགོ་ལྕོག་ལྡེམ་ཞིང་།།
སྔོ་ལྗང་ལོ་མའི་གསེབ་ནས་འཛུམ་པའི་བཞིན་རས་ངོམ་ཏེ།།
འཇམ་མཉེན་ལག་པ་བརྐྱངས་འདི་དགའ་བསུ་ཞུས་པ་འདྲ་བྱུང་། །
ཞེས་པ་ལྟ་བུ།
19. ཚེག་བར་བཅུ་གཉིས་མའི་ཚིགས་བཅད་རིགས་གསུམ་པ་ནི། ཚིག་
རྐང་སོ་སོར་ཚེག་བར་ཡ་གཅིག་གི་རྗེས་སུ་ཆ་བཞི་དང་། དེ་རྗེས་སླར་ཡང་ཡ་
གཅིག་གི་རྗེས་སུ་ཆ་གཅིག་བྱས་ཐོག་རྗེས་མའི་ཡ་གཅིག་པོ་དེ་ཚིག་ཕྲད་ཤ་་་་་
སྟག་ཡིན་པ་ཞིག་སྟེ། དཔེར་ན།
བྱང་རྩྭ་ཐང་ཡངས་པོ་གཡུ་ཡི་གཞོང་བ་དང་འདྲ་བར།།
སྟོབས་ཤ་ཤེད་རྒྱས་པའི་ནོར་ཕྱུགས་གྲངས་མེད་ཀྱི་ཁྱུ་ཚོགས།།
ལུས་རྔ་མ་གཡོ་བའི་མཆོང་ལྡིང་གར་སྟབས་དང་བཅས་ཏེ།།
རང་གང་འདོད་གནས་སུ་རྩྭ་ཟ་ཆུ་འཐུང་འདི་སྐྱིད་པ། །ཞེས་པ་ལྟ་བུ།
20. ཚེག་བར་བཅུ་གསུམ་མའི་ཚིགས་བཅད་རིགས་དང་པོ་ནི། ཚིག་
རྐང་སོ་སོར་ཚེག་བར་ཆ་དྲུག་གི་རྗེས་སུ་ཡ་གཅིག་བྱས་ཐོག ཡ་གཅིག་པོ་དེ་
ཚིག་ཕྲད་ཡིན་མིན་གང་བདེར་བྱས་ཆོག་པ་ཞིག་སྟེ། དཔེར་ན། །
36



ལེ་དབར་ཁྲི་ཕྲག་མང་པོར་གསེར་གྱི་སྐ་རགས་བརྐྱངས་པ་བཞིན། །
རབ་མཛེས་རྒྱ་ཆེའི་གཞུང་ལམ་པ་ཏྲའི་རེའུ་མིག་བསྣོལ་ལྟར་འབྲེལ།།
རྣམ་མང་འཁོར་ལོའི་འགྲོ་འོང་ཉི་ཟེར་རྡུལ་བཞིན་རྒྱུན་མི་ཆད།།
ཨེ་མ་བོད་ལྗོངས་ས་མཐོར་སྔོན་མེད་འགྲིམ་འགྲུལ་དྲ་བས་ཁྱབ། །ཅེས་
པ་ལྟ་བུ། །
21. ཚེག་བར་བཅུ་གསུམ་མའི་ཚིགས་བཅད་རིགས་གཉིས་པ་ནི། ཚིག་
རྐང་སོ་སོར་ཚེག་བར་ཆ་ལྔ་ཡི་རྗེས་སུ་ཡ་གཅིག་དང་། མཇུག་ཏུ་ཆ་གཅིག་
བཅས་བྱས་ཐོག ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་ན།
ཁ་བའི་ཐོར་ཅོག་གྱོན་པའི་ཇོ་མོ་གླང་མ་ཡི་རི་རྩེ།།
ཕུལ་བྱུང་རི་འཛེགས་དཔའ་བོའི་གོམ་སྟབས་གཅིག་འོག་ཏུ་མནན་ཚེ།།
ངོ་ཚས་སྐྱེངས་པའི་བཞིན་རས་སྨུག་པའི་སྟོད་གཡོགས་ཀྱིས་བསྒྲིབས་ནས།།
གསེར་མདོག་སྐར་ལྔའི་དར་དམར་མགོ་བོའི་མཛེས་རྒྱན་དུ་བླངས་སོ། །
ཞེས་པ་ལྟ་བུ།
22. ཚེག་བར་བཅུ་གསུམ་མའི་ཚིགས་བཅད་རིགས་གསུམ་པ་ནི། ཚིག་
རྐང་སོ་སོའི་ཚེག་བར་ཆ་གཉིས་ཀྱི་རྗེས་སུ་ཡ་གཅིག་དང་། དེའི་རྗེས་སུ་ཆ་
བཞི་བྱས་ཐོག་ཡ་གཅིག་པོ་དེ་ཚིག་ཕྲད་ཤ་སྟག་ཡིན་པ་ཞིག་སྟེ། དཔེར་ན། །
མཛེས་སྡུག་དྲོ་སྐྱིད་དང་ལྡན་པའི་མེས་རྒྱལ་སྐྱེད་ཚལ་ཡངས་པོར།།
རྣམ་མང་མེ་ཏོག་གི་མཚོན་མདངས་སོ་སོའི་མདོག་ཏུ་བཀྲ་ཡང་།།
རང་རང་དགའ་འཛུམ་གྱི་གེ་སར་ཉི་གཞོན་དམར་པོའི་ཕྱོགས་སུ།།
མ་བགྲོས་ལྷན་ཅིག་ཏུ་གཏད་ནས་སྐྱེས་སྟོབས་དཔལ་གྱིས་མཛེས་སོ།།ཞེས་
པ་ལྟ་བུ། །
37
-
---
-



23. ཚེག་བར་བཅུ་བཞི་མའི་ཚིགས་བཅད་རིགས་གཅིག་ནི། གོང་
གསལ་ཚེག་བར་བདུན་མའི་ཚིགས་བཅད་རིགས་གསུམ་པ་ལ་ཚིག་རྐང་གི་་་་་་
གཅོད་མཚམས་མ་བྱས་པར་ཚིག་རྐང་རྗེས་མ་མཉམ་དུ་སྦྲེལ་བ་ཞིག་ལས་རྩོམ་
ཚུལ་གཞན་དག་མེད་པས། འདི་ལ་དཔེར་བརྗོད་ཟུར་དུ་འགོད་མི་དགོས། །
24. ཚེག་བར་བཅོ་ལྔ་པའི་ཚིགས་བཅད་རིགས་གཅིག་ནི། ཚིག་རྐང་སོ་
སོའི་ཚེག་བར་ཆ་བདུན་གྱི་རྗེས་སུ་ཡ་གཅིག་བྱས་ཐོག མཇུག་གི་ཡ་གཅིག་པོ་
དེ་ཚིག་ཕྲད་ཡིན་མིན་གང་བྱས་ཀྱང་ཆོག་པ་ཞིག་སྟེ། དཔེར་ན།
མདུན་སྐྱོད་གོམ་པའི་འདེགས་འཇོག་ཟུང་གིས་ས་ཆེན་ནོན་པའི་བརྗིད་
ཉམས་ཀྱིས།།
ལེ་དབར་ཉིས་ཁྲི་ལྔ་སྟོང་ལམ་ལྡན་ཞིང་ཆེན་བཅུ་གཅིག་ཀུན་བགྲོད་པའི།།
སྔོན་ཆད་མ་བྱུང་རྒྱང་རིང་དམག་སྐྱོད་རླབས་ཆེན་ལོ་རྒྱུས་ངོ་མཚར་ཅན།།
དམར་མདངས་འཕྲོ་བའི་ཤོག་ངོས་གཙང་མར་ལྷད་མེད་གསེར་གྱི་ཚོན་་་་
ལས་བྲིས། །ཞེས་པ་ལྟ་བུ།
ཚེག་བར་བཅུ་དྲུག་ཡན་ཆད་འབྲི་མི་རུང་བ་མེད་ཀྱང་ཚིག་སྦྱོར་རིང་་་་་་
དྲགས་ན་དེ་ཙམ་སྙན་པོ་མེད་པས་འབྲི་སྲོལ་ཆེར་མེད་ཅིང་། ཚིག་སྦྱོར་བྱེད་
སྟངས་ལེགས་པར་ཤེས་ན་གོང་དུ་བཀོད་པ་དེ་དག་གིས་མ་འཐུས་པ་མེད་པས་
འདིར་མ་བྲིས། །
(3)ཚིགས་བཅད་སྙན་ངག་གི་དབྱེ་བ་རིགས་བཞི་བཤད་པ། །
སྦྱོར་ཚུལ་སྒོ་ནས་གྲོལ་བ་དང་།།
རིགས་དང་མཛོད་དང་འདུས་པ་བཞི།
སྙན་ངག་དེ་ལ་ཚིག་སྦྱོར་བྱེད་ཚུལ་གྱི་སྒོ་ནས་དབྱེ་ན་གྲོལ་བ་དང་རིགས་



དང༌། མཛོད་དང་། འདུས་པ་བཅས་རྣམ་པ་བཞི་ཡོད་པ་ཡིན་ལ། མེ་ལོང་
མའི་གཞུང་དུ། འདི་རྣམས་སྙན་ངག་གི་གཞུང་གི་ཆ་ཤས་ཉིད་དུ་གནས་པས་
སོ་སོའི་རང་བཞིན་དང་དཔེར་བརྗོད་ཟུར་དུ་གསལ་ཁ་མ་མཛད་པ་ཡིན་ནོ།།
རིགས་དང་པོ་གྲོལ་བ་ནི།
ཚིགས་བཅད་གཅིག་གིས་བརྗོད་བྱའི་དོན།།
རྫོགས་པ་གྲོལ་བ་ཡིན་པར་འདོད།།
སྐབས་སུ་བབ་པའི་བརྗོད་བྱའི་དོན་ཉིད་ཤོ་ལོ་ཀ་གཅིག་གིས་རྫོགས་པར་
སྟོན་པ་ནི་གྲོལ་བ་ཡིན་པར་འདོད་དེ། དཔེར་ན།
རྩྭ་ལྗང་ལོ་འདབ་རྣམ་བཀྲ་དབྱར་གྱི་དུས།།
དྲོ་འཇམ་ཉི་འོད་བྱུགས་པ་པདྨོའི་རྫིང་།།
འཁོར་ཞིང་སྐད་སྙན་སྒྲོགས་མཁས་སྒེག་འཆང་མ།།
རབ་མྱོས་བུང་བའི་གླུ་འདི་ཡིད་དུ་འོང་། །ཞེས་པ་ལྟ་བུར། བརྗོད་
བྱ་དབྱར་དུས་ཀྱི་སྐྱེད་ཚལ་ནང་མེ་ཏོག་གི་སྟེང་དུ་བུང་བས་སྐད་སྙན་སྒྲོགས་་་་
པས་ཡིད་དགའ་བར་བྱེད་པ་ལ་བསམས་ནས་བརྗོད་པ་ལྟ་བུའོ།།
རིགས་གཉིས་པ་རིགས་ནི། །
ཚིགས་བཅད་མང་པོ་ཕན་ཚུན་དུ།།
འདུས་པའི་མཐར་ཡང་བྱ་ཚིག་ནི།
གཅིག་གིས་བརྗོད་བྱའི་དོན་གཅིག་ཉིད།།
རྫོགས་པ་སྟོན་པ་རིགས་ཞེས་བྱ།།
བརྗོད་བྱའི་དོན་གཅིག་ཉིད་ལ་རྗོད་བྱེད་ཀྱི་ཚིགས་བཅད་མང་པོ་སྦྱར་་་་་
ནས། ཚིགས་བཅད་དེ་དག་གི་ནང་དུ་ཕན་ཚུན་ལྟོས་པའི་སྒོ་ནས་ཚིག་ཐ་མར་
39



བྱ་ཚིག་གཅིག་གིས་བརྗོད་དོན་གསལ་བར་བྱེད་པ་ཞིག་ཡིན་ཏེ། དཔེར་ན།
ཁོ་ར་ཁོར་ཡུག་གཏིང་མཐའ་མི་མངོན་པ།།
སྔོ་སངས་ནམ་མཁའི་དབྱིངས་སུ་འདྲེས་པ་བཞིན།།
རླངས་པ་ཕྱུར་བུར་གཏིབས་པའི་ཡོལ་བ་ནི།།
ཕྱོགས་ཀུན་སྒྲིབ་པའི་ཟོལ་གྱིས་འོངས་པ་བཞིན།།
འོད་སྟོང་ལྡན་པའི་ཉི་མའི་དཀྱིལ་འཁོར་ཡང་།།
ཆུ་ཡི་ནང་ནས་འཆར་ནུབ་བྱེད་པ་བཞིན།།
མཚན་མོ་རྒྱུ་སྐར་གཟུགས་བརྙན་གསལ་བ་ནི།།
ཀུན་གསལ་ཡངས་པའི་ཁྱོན་དང་མཚུངས་པ་བཞིན།།
ས་ཡི་ཁ་དོག་གིས་ནི་ལེགས་བསྒྱུར་བའི།།
ཆུ་བོའི་མདངས་ཀྱང་འཇའ་ཚོན་བཀྲ་བ་བཞིན།།
དབུ་བ་བརྩེགས་པའི་རླབས་ཕྲེང་གཡོ་བ་ནི།།
གནམ་ས་བླ་འོག་བསྒྱུར་བ་དང་མཚུངས་པས།།
གྲུ་ཡང་འཕར་འགྲོའི་གོམ་སྟབས་སློབ་པ་བཞིན།།
ལིང་ལིང་འདར་ཞིང་འཁྲུག་བྱེད་རྒྱ་མཚོ་མཐོང་།།
ཞེས་བརྗོད་བྱ་རྒྱ་མཚོ་ལ་བསྔགས་པ་བརྗོད་པའི་ཤོ་ལོ་ཀ་མང་པོའི་མཐར་་་་་་
མཐོང་ཞེས་བྱ་ཚིག་གཅིག་གིས་གསལ་བ་ལྟ་བུའམ། ཡང་ན། རང་ཉིད་ཀྱི་
དཔེར་བརྗོད། །
ཨེ་མ་ཤིན་ཏུ་ཡིད་འོང་སྟོན་ཀའི་དུས།།
ནོར་འཛིན་མ་ལུས་ཁེངས་པའི་ལོ་ཏོག་རྣམས།།
གསེར་མདོག་འོད་དུ་འཚེར་བས་ནམ་མཁའ་ཡང་།།
40



ལི་ཁྲིའི་མདངས་སུ་བྱེད་ཕྱིར་འོངས་པ་བཞིན།།
འབྲས་བུའི་ལྗིད་ཀྱིས་དུད་པའི་སྙེ་མའི་ཚོགས།།
བསེར་བུས་བསྐུལ་ཏེ་གཡོ་བའི་གར་བསྒྱུར་བ།།
རིང་ནས་སོ་ནམ་ལས་ཀྱིས་དུབ་པ་རྣམས།།
མྱུར་བར་ཤོག་ཅེས་མགྲོན་དུ་འབོད་པ་འདྲ།།
མཛེས་སྒེག་གཟུགས་འཆང་ལྗོན་ཤིང་ཡལ་གའི་རྩེར།།
དམར་སེར་བཞིན་རས་འཛུམ་པའི་ཤིང་འབྲས་རྣམས།།
འཇམ་མཉེན་སྔོ་ལྗང་ལོ་མའི་སྟོད་གཡོགས་ཀྱིས།།
ཕྱེད་ཙམ་བསྒྲིབས་ཏེ་ངོ་ཚའི་ཟོལ་ལ་བརྟེན། །ཞེས་པ་སྟེ།
བརྗོད་བྱ་སྟོན་ཀའི་དུས་ཀྱི་ཁྱད་ཆོས་ལ་བསྔགས་པའི་ཚིགས་བཅད་རྣམས་ཀྱི་
མཐར་བརྟེན་ཞེས་པའི་བྱ་ཚིག་གཅིག་གིས་གསལ་བ་ལྟ་བུ།
རིགས་གསུམ་པ་མཛོད་ནི། །
གཅོད་མཚམས་དང་ནི་ཤོ་ལོ་ཀ།
བྱ་ཚིག་མང་ཉུང་སྣ་ཚོགས་ཤིང་།།
བརྗོད་བྱ་དུ་མས་ཕྱུག་པ་ནི།།
མཛོད་ཅེས་བྱ་བ་ཡིན་པར་འདོད།།
ཚིག་རྐང་གི་མཐར་གཅོད་མཚམས་ཡོད་མེད་དང་། བྱ་ཚིག་མང་ཉུང་
ངེས་པ་མེད་པར་སྣ་ཚོགས་ཤིང་། བརྗོད་བྱའང་གཅིག་ཏུ་མ་ངེས་པར་དོན་
དུ་མ་ལ་སྦྱར་བ་ནི་མཛོད་ཅེས་བྱ་བ་ཡིན་པར་འདོད་དེ། དེའི་མཚན་གཞི་
དཔེར་བརྗོད། དཔག་བསམ་འཁྲི་ཤིང་གི་ཡལ་འདབ་དང་པོར།
ནམ་ཞིག་ས་ཡི་དབང་ཕྱུག་དེ།།



མདུན་སར་བཞུགས་ལ་གླང་པོ་ཡི།།
ནགས་ཀྱི་བདག་པོ་མངོན་ཕྱོགས་ཏེ།།
པུས་མོ་ས་ལ་བཙུགས་ནས་སྨྲས།། -
ལྷ་གཅིག་ཁྱོད་གྲགས་ཐོས་གྱུར་ནས།།
ས་སྲུང་ས་ལ་འོང་བ་ལྟའི།།
གླང་ཆེན་མཆོག་ཏུ་མཛེས་པ་ནི།
རྨད་དུ་བྱུང་བ་བདག་གིས་བཟུང་།།
སྐབས་གསུམ་པར་འོས་སོ་གཉིས་འདི།།
སྒོ་ན་གནས་སོ་རབ་ཏུ་གཟིགས།།
གང་ཕྱིར་ཇོ་བོས་གཟིགས་གྱུར་ན།།
གཡོག་འཁོར་ཡོངས་ལ་འབྲས་དང་བཅས།།
དེ་སྐད་ཐོས་ནས་མི་བདག་ནི།།
བློན་ལ་ཡང་དག་བགྲོས་ནས་སོང་།།
ཞེས་པ་ལྟ་བུ་བརྗོད་བྱ་སྣ་ཚོགས་ལ་གཅོད་མཚམས་སོགས་སྣ་ཚོགས་ཡོད་པ་ལྟ་
བུ་སྟེ། སླར་ཡང་རང་གི་མཚན་གཞི་དཔེར་བརྗོད།
དུས་བཞིའི་འགྲོས་ཀྱིས་འཁོར་བའི་འཛམ་གླིང་གི།
དབང་ཕྱོགས་ས་ཡི་ཐིག་ལེའི་ལྟེ་བ་ན།།
བདུན་ལྷག་བཅུ་ཕྲག་གཉིས་ལྡན་ཞིང་ཆེན་གྱིས།།
རབ་མཛེས་འདི་ཀོ་ཀྲུང་གོའི་རྒྱལ་ཁབ་སྟེ།།
དེ་ཡི་མངའ་ཐང་ཆུ་གཏེར་ཆེན་པོའི་རླབས།།
ཇེ་མཐོར་བརྩེགས་པའི་སྙན་གྲགས་དབྱར་སྐྱེས་རྔ།།



བརྡུངས་པ་མེད་པར་འཇིག་རྟེན་ཁྱོན་ཀུན་ལ།།
རྒྱུན་མི་ཆད་དུ་འཁྲོལ་བའི་གཏམ་འདི་གླེང་།།
ཚན་རིག་རལ་གྲི་འབར་བའི་འཕྲུལ་འཁོར་གྱིས།།
རང་བྱུང་འབྱུང་བཞིའི་རྡུལ་བརྩེགས་འཇིག་རྟེན་ཁམས།།
དགུ་ཚིགས་ཆུ་བོའི་རླབས་ཀྱང་འདུལ་ནུས་པའི།།
སྟོབས་ལྡན་བཟོ་པའི་སྙིང་སྟོབས་ཕུལ་དུ་བྱུང་།།
གསེར་གྱི་སྐ་རགས་དུམ་བུར་བསྒྲིགས་པ་དང་།།
རྗེས་མཚུངས་འགྲིམ་འགྲུལ་ལམ་ཡངས་བསྣོལ་མར་བརྐྱངས།།
ཉི་ཟེར་དང་འགྲོགས་རྡུལ་གྱི་ཕུང་པོ་བཞིན།།
སྣ་ཚོགས་མགྱོགས་འགྲོའི་འཁོར་ལོ་ཕན་ཚུན་རྒྱུ།
དྭངས་ཤེལ་འོ་མའི་མདངས་འཛིན་ཁང་བཟང་ནང་།།
གསལ་འཚེར་གློག་ཞུན་ཁྲག་ཁྲིག་འབར་བའི་གཟིས།།
མཚན་ཡང་ཉིན་མོ་ཇི་བཞིན་སྣང་བའི་དཔལ།།
སྦྱིན་པ་འདིས་ཀྱང་ལྷག་པར་དགའ་བ་སྐྱེད།།
ཆེས་ཕྲ་ཡུངས་འབྲུ་ཙམ་གྱི་གོང་བུའི་ངོས།།
མཛེས་ཤིང་སྡུག་པའི་ཡུལ་ལྗོངས་བཀོད་པ་དག།
འབུར་དུ་གཏོད་ནུས་ཙི་ནའི་མི་རིགས་ཀྱི།
སོར་མོའི་འཕྲུལ་རྩལ་འཛམ་གླིང་རྒྱན་དུ་ངོམ།།
གཞན་ཡང་ཕྱོགས་མཚམས་གྲོང་དང་རི་བོའི་ངོགས།།
གནའ་རབས་བཟོ་རིགས་བཀོད་པ་དུ་མས་བརྒྱན།།
དེ་ལྟའི་དགེ་མཚན་འབར་བའི་ལྟད་མོ་ལ།།
*
་ས
e
，



ཀུན་གསལ་བུ་མོས་མིག་སྟོང་བགྲད་ནས་བལྟ། །ཞེས་པ་ལྟ་བུར།
བརྗོད་བྱ་སྣ་ཚོགས་པ་ལ་བྱ་ཚིག་ཡོད་མེད་སོགས་གོང་བཞིན་ནོ།།
རིགས་བཞི་པ་འདུས་པ་ནི།
བརྗོད་བྱ་གཅིག་ལ་ཤོ་ལོ་ཀ།
བྱ་ཚིག་མང་པོའི་སྒོ་ནས་ནི།།
དོན་རྣམས་གསལ་བར་སྟོན་བྱེད་པ།།
འདུས་པ་ཞེས་བྱའི་མཚན་ཉིད་ཡིན།།
བརྗོད་བྱའི་དོན་གཅིག་ལ་རྗོད་བྱེད་ཀྱི་ཚིགས་བཅད་དམ་ཤོ་ལོ་ཀ་དང་
བྱ་ཚིག་མང་པོའི་སྒོ་ནས་བརྗོད་དོན་གསལ་བར་སྟོན་པ་ཞིག་ཡིན་ཏེ། དེའི་
མཚན་གཞི་དཔེར་བརྗོད། པོ་དོང་པཎ་ཆེན་གྱི་གསུང་དབྱངས་ཅན་མའི་
བསྟོད་པ་ལས།
རིན་ཆེན་སྐྱེད་མོས་ཚལ་གྱི་མཚོ་འགྲམ་གང་།།
དྲི་མེད་ནོར་བུའི་ལྗོན་ཤིང་ཕྲེང་བ་ཅན།།
ཤེལ་གྱི་ལྕུག་ཕྲན་འཁྲི་ཤིང་གཞོན་ནུས་འཁྱུད།།
ཕན་ཚུན་ཡལ་ག་ལག་པས་འཐེན་པ་འདྲ།།
གསེར་གྱི་མེ་ཏོག་རྣམས་ནི་མགོ་ལྕོག་ལྡེམ།།
གཡུ་ཡི་བུང་བ་གླུ་ལེན་འཕུར་ཞིང་ལྡིང་།
ངང་པའི་རྒྱལ་པོ་མཐའ་ཡས་རྫ་རྔ་བརྡུངས།།
བཞད་དཀར་མགྲིན་རིང་རྣམས་ནི་སིལ་སྙན་འཁྲོལ།།
མྱོས་པའི་ཁུ་བྱུག་ཟབ་མོའི་གླིང་བུ་བསྒྱུར།།
ནགས་ཀྱི་བྱེའུ་སྣ་ཚོགས་པི་ཝང་སྒྲོགས།།



ཆུ་བྱ་མཐའ་དག་དགའ་ཞིང་རྣམ་པར་འཕྱོ།།
སྤུ་སྡུག་རི་དྭགས་ཚོགས་རྣམས་རྒྱུག་ཅིང་མཆོངས།།
དྲེགས་པའི་གླང་ཆེན་ཕྱོགས་རྣམས་ཀུན་ཏུ་འགྱིང་།།
ཧ་རི་ཙན་དན་ལྗོན་པའི་གྲིབ་བསིལ་དང་།།
ལི་ཤིའི་མེ་ཏོག་གུར་གྱི་ལྡིང་ཁང་ཅན།།
རིན་ཆེན་ནེའུ་གསིང་མཐིང་གའི་དབུས་མཐོ་བར།།
པད་མ་དཀར་པོའི་ཕྲེང་བ་འཁྲིགས་པའི་གཞིར།།
ཞེས་པ་ལྟ་བུར། བརྗོད་བྱ་སྐྱེད་མོས་ཚལ་གྱི་བསྔགས་པ་བརྗོད་པ་ལ་ཤོ་ལོ་ཀ་
མང་ཉུང་སྣ་ཚོགས་དང་བྱ་ཚིག་ཀྱང་ཡོད་མེད་སྣ་ཚོགས་པ་ལྟ་བུ།
སླར་ཡང་རང་གི་མཚན་གཞི་དཔེར་བརྗོད། །
མ་བཅོས་ལྷུན་གྱིས་གྲུབ་པའི་བྲག་རིའི་སྤོར།།
ངོ་མཚར་བཀོད་པས་རབ་མཛེས་ཁང་བཟང་ནི།།
ཆེ་ཞིང་དབྱིབས་མཚུངས་མར་གྱིས་བརྩིགས་འདྲ་བ།།
འདི་ཀོ་རྨི་ལམ་གཟུགས་སུ་གྲུབ་བམ་སྙམ།།
ཁོ་ར་ཁོར་ཡུག་ལྗོན་ཤིང་ཕྲེང་བ་དང་།།
ཡིད་འོང་ཁྱམས་ཀྱིས་བསྐོར་བའི་བར་དག་ན།།
མེ་ཏོག་བཟང་པོའི་བསུང་ཞིམ་འཐུལ་བ་ཡིས།།
དྲི་འཛིན་ལམ་དུ་སིམ་པའི་དགའ་བ་སྟེར།།
རྨ་བྱའི་མགྲིན་པ་ཇི་བཞིན་ཡིད་འཕྲོག་པའི།།
སྔོ་ལྗང་ཀུ་ཤ་གཞོན་ནུའི་ལུས་ཅན་རྣམས།།
བསེར་བུས་བསྐྱོད་པས་མགོ་བོ་འདུད་པ་དང་།།
45



བཅས་ཏེ་ཆུ་ཐིགས་འཐོར་བའི་རྩེད་འཇོ་སྟོན། །ཞེས་པར་ཚིག་
རྐང་ཐ་མ་བཞིའི་མཐར་བྱ་ཚིག་རེ་ཡོད་པ་ལ་བརྗོད་བྱ་སྐྱེད་ཚལ་གཅིག་ཉིད་
ལ་སྦྱར་བ་ལྟ་བུའོ།།
དེ་ཡང་གྲོལ་བ་ལ་བྱ་ཚིག་དང་གཅོད་མཚམས་མི་དགོས་ཤིང་། རིགས་
དང་འདུས་པ་གཉིས་ཚིགས་བཅད་འགའ་ཤས་ཡོད་པར་འདྲ་ཡང་། རིགས་
ལ་བྱ་ཚིག་གཅིག་གིས་མཇུག་བསྡུས་པ་དང་། འདུས་པ་ལ་བྱ་ཚིག་མང་པོ་
དགོས་པའི་ཁྱད་པར་དང་། མཛོད་དང་། འདུས་པ་གཉིས་བྱ་ཚིག་མང་པོ་
ཡོད་པར་འདྲ་ཡང་། མཛོད་ལ་ཚིགས་བཅད་མང་པོ་དགོས་པའི་ངེས་པ་མེད་
ཅིང་བརྗོད་བྱ་ཡང་གཅིག་ཏུ་མ་ངེས་ལ། འདུས་པ་ནི་བརྗོད་བྱ་གཅིག་ལ་ཤོ་
ལོ་ཀ་མང་པོའི་སྒོ་ནས་བརྗོད་པ་ཡིན་པའི་ཁྱད་པར་ཡོད་དོ།།
དེ་རྣམས་སརྒྱས་བཅིངས་པ་ཡི།།
སྙན་ངག་ཆེན་པོའི་ཆ་ཤས་ཡིན།།
དེ་རྣམས་སརྒས་བཅིངས་པ་སྟེ་ལེའུ་མང་པོ་ཡོད་པའི་སྙན་ངག་ཆེན་པོའི་་་་་་
གཞུང་གི་ཆ་ཤས་ཡིན་ཏེ། དཔེར་ན་སྙན་ངག་ཆེན་པོའི་གཞུང་ནི་སྣམ་བུ་ལྟ་བུ་
དང་། གྲོལ་བ་སོགས་བཞི་བོ་དེ་ནི་སྣམ་བུ་བཟོ་བྱེད་ཀྱི་རྒྱུ་སྣལ་མ་ལྟ་བུ་ཡིན་
པས་སྙན་ངག་གི་གཞུང་ཀུན་ལ་ཁྱབ་ནས་ཡོད་པ་ཡིན་ནོ།།
(4) ཚིགས་སུ་བཅད་པའི་སྙན་ངག་ཆེན་པོའི་མཚན་ཉིད་གསུམ་་་་་
བཤད་པ།
སྒོ་དང་སྲོག་དང་རྩོམ་ཚུལ་གྱི།།
དེ་ཡི་མཚན་ཉིད་བཤད་པར་བྱ།།
སྙན་ངག་ཆེན་པོ་དེའི་མཚན་ཉིད་ལ་སྒོ་དང་། སྲོག་དང་། རྩོམ་ཚུལ་
46



བཅས་རྣམ་པ་གསུམ་ཡོད་པས། དེའི་མཚན་ཉིད་ཀྱང་སོ་སོར་བཤད་པར་
བྱའོ།།
མཚན་ཉིད་དང་པོ་ཚིགས་སུ་བཅད་པའི་སྙན་ངག་གི་སྒོ་བཤད་པ།
ཤིས་བརྗོད་ཕྱག་བྱ་དངོས་པོ་ནི།།
ངེས་པར་བསྟན་པ་དེ་ཡི་སྒོ། །
སྙན་ངག་གི་བསྟན་བཅོས་ལ་འཇུག་པའི་སྒོ་གསུམ་ཡོད་དེ། ཤིས་པ་བརྗོད་པ་
དང་། རང་གི་ལྷ་ལ་ཕྱག་བྱ་བ། བརྩམ་བྱའི་གཞུང་གི་ནང་དོན་བསྡུས་ནས་
བསྟན་པའི་དངོས་པོ་ངེས་བསྟན་བཅས་རྣམ་པ་གསུམ་མོ།། །
དང་པོ་ཤིས་བརྗོད་ནི། དགེ་ལེགས་སུ་བྱེད་པའི་ཚིགས་བཅད་སྨོན་ཚིག་
དང་ཕྱོགས་མཚུངས་པ་ཞིག་ཡིན་ཞིང་། གཉིས་པ་ཕྱག་བྱ་བ་ནི་རང་རང་སོ་
སོའི་གང་ལ་དད་པ་ཡོད་པའི་ལྷ་དང་བླ་མ་ལྟ་བུ་ལ་གུས་འདུད་བྱེད་པ་ཡིན་ལ།
གསུམ་པ་དངོས་པོ་ངེས་བསྟན་ནི། རང་གིས་གང་བརྩམས་པའི་བསྟན་
བཅོས་དེའི་བརྗོད་དོན་མདོར་བསྡུས་ནས་བསྟན་པ་ཡིན་པས། བསྟན་བཅོས་
སྤྱིའི་སྔོན་འགྲོ་ཐུན་མོང་བ་ཁང་པའི་ནང་ལ་འཇུག་པའི་སྒོ་ལྟ་བུ་ཡིན་པས་་་་་
འདིར་དེ་གསུམ་གྱི་དཔེར་བརྗོད་མ་བྲིས་སོ།།
མཚན་ཉིད་གཉིས་པ་སྙན་ངག་གི་སྲོག་བཤད་པ།
སྔོན་བྱུང་གཏམ་དང་སྡེ་བཞིའམ།།
གྲོང་ཁྱེར་རྒྱ་མཚོ་རི་དང་དུས།།
ཉི་ཟླ་འཆར་བའི་བསྔགས་པ་དང་།།
སྐྱེད་ཚལ་ཆུ་ཡི་རོལ་རྩེད་དང་།།
ཆང་འཐུང་དགའ་བའི་དགའ་སྟོན་དང་།།



མ་ཚོགས་པའམ་བག་མ་དང་།།
གཞོན་ནུ་སྐྱེ་དང་འཕེལ་བ་དང་།།
གྲོས་དང་ཕོ་ཉ་བགྲོད་པ་དང་།།
གཡུལ་དང་འདྲེན་པ་དར་བ་སོགས།།
བརྗོད་བྱའི་དོན་ནི་སྲོག་ཡིན་ལ།།
སྙན་ངག་གི་རྒྱུན་དེ་ཉིད་གང་ལ་སྦྱར་བའི་གཞི་ནི། སྔོན་འདས་པའི་
དུས་སུ་བྱུང་བ་དང་། ད་ལྟར་བྱུང་བའི་གཏམ་རྒྱུད་དང་། ལོ་རྒྱུས་སྒྲུང་ལ་
སོགས་པ་དང༌། དཔའ་བོ་དང་མཁས་པ་སོགས་ཀྱི་རང་རང་གི་ཡོན་ཏན་
ལས་བརྩམས་ཏེ་བསྔགས་པ་བརྗོད་པའམ་གཞན་ཡང་འདི་རྣམས་ཀྱི་སྒོ་ནས་་་་
ཀྱང་སྦྱར་རུང་སྟེ། དཔེར་ན། གྲོང་ཁྱེར་དང་། རྒྱ་མཚོ་དང༌། རི་དང༌། དུས་
བཞི་དང༌། ཉི་ཟླ་འཆར་ནུབ་དང་། སྐྱེད་མོས་ཚལ་དང་། ཆུའི་རོལ་རྩེད་
དང༌། ཆང་འཐུང་བ་དང་། གཉིས་སྦྱོར་གྱི་དགའ་སྟོན་དང་། དུས་བཏབ་སྟེ་
མ་ཚོགས་པ་དང༌། གཉེན་བསུ་བ་དང༌། གཞོན་ནུ་སྐྱེ་བ་དང་། དེ་ཉིད་
འཕེལ་བ་དང༌། གྲོས་བྱེད་པ་དང་། ཕོ་ཉ་མངགས་པ་དང་ཡུལ་གཞན་དུ་
བགྲོད་པ་དང༌། གཡུལ་བཤམས་པ་དང་། མངའ་ཐང་དར་བ་སོགས་ཀྱིས་
བརྗོད་དོན་གང་ཡང་རུང་བའམ། ཐམས་ཅད་ཀྱིས་བརྒྱན་པར་གྱུར་ཅིང་།
དེ་རྣམས་ནི་སྙན་ངག་གི་ཚིག་ཉམས་གང་ལ་འདོན་པའི་གཞིའམ་བརྗོད་བྱའི་
དོན་ཡིན་ནོ། །སྐབས་འདིར་སྙན་ངག་གི་སྲོག་གམ་བརྗོད་བྱའི་ནང་དོན་ལ་
བཅོ་བརྒྱད་དུ་བསྡུས་ནས་བཤད་པ་ནི། སྙན་ངག་གི་བརྗོད་བྱའི་ནང་དོན་
ཡོད་ཚད་འདི་དག་གི་ནང་དུ་འདུས་པར་བཤད་པ་མ་ཡིན་ཞིང་། སྙན་ངག་
རྩོམ་པའི་སྐབས་ནང་དོན་དེ་དག་གཅིག་ཀྱང་མ་ལུས་པར་ཚང་དགོས་པར་་་་་



བཤད་པའང་མིན། འོ་ན་གང་ཡིན་ཞེ་ན། སྙན་ངག་ཐོག་མར་སྦྱོང་བའི་ལས་
དང་པོ་བ་རྣམས་གོང་གསལ་གྱི་ནང་དོན་དེ་དག་རྩོམ་གཞིར་བཟུང་ནས་སྦྱོང་
བརྡར་བྱས་ན། རིམ་གྱིས་སྙན་ངག་གི་ཉམས་འགྱུར་ལྡན་པའི་ཚིག་སྦྱོར་སྣ་
ཚོགས་རྩོམ་པ་ལ་མཁས་པར་འགྱུར་བ་དང་། ཕྱོགས་གཞན་ཞིག་ནས་གོང་
གསལ་གྱི་ནང་དོན་དེ་དག་ལ་སྙན་ངག་གི་ཉམས་དང་ལྡན་པའི་ཚིག་སྦྱོར་ཇི་་་་
ལྟར་བྱེད་ཚུལ་ཐད་སྙན་ངག་ཐོག་མར་སྦྱོང་བའི་ལས་དང་པོ་བ་རྣམས་ཀྱི་བློ་
སྒོ་འབྱེད་པའི་ཆེད་དུ་བརྗོད་བྱའི་རྣམ་གྲངས་ཙམ་ཞིག་བཤད་པ་ཡིན་ནོ།། །།
ཡང་ན་ད་ལྟའི་དུས་རབས་དང་སྦྱར་ན། གོང་གི་བརྗོད་དོན་རྣམས་ཀྱི་
ནང་ནས་རེ་གཉིས་མ་གཏོགས་པ་གཞན་རྣམས་ཀྱི་སྟེང་དུ། ཀྲུང་གོ་གུང་ཁྲན་
ཏང་དང་། རླབས་ཆེན་གཙོ་འཛིན་མའོ་ཀྲུའུ་ཞི་མཆོག་གི་དཔའ་མཛངས་
ཐབས་མཁས་ཀྱི་དབུ་འཁྲིད་ཡང་དག་པ་དང་། ཀྲུང་གོའི་མི་རིགས་ཡོངས་
རྫོགས་འཆིང་འགྲོལ་ཐོབ་པ་དང༌། རིག་གནས་དང་དཔལ་འབྱོར་འཛུགས་
སྐྲུན་སོགས་ཡར་རྒྱས་མདུན་མཆོངས་ཆེན་པོ་བྱུང་བ་དང་། མང་ཚོགས་ཀྱི་
རིག་རྩལ་ལས་འགུལ་གྱི་ངོ་མཚར་བའི་ཁྱད་ཆོས་གང་ཡོད་དང་། མི་དམངས་
བཅིངས་འགྲོལ་དམག་དང་། གསར་བརྗེའི་དོན་དུ་གཤེགས་པའི་དཔའ་བོ་
རྣམས་ཀྱི་དཔའ་ངར་ཞུམ་པ་མེད་པའི་སྙིང་སྟོབས་དང་། མར་ཁེ་སི་ལེ་ཉིན་
རིང་ལུགས་དང་། དེང་རབས་ཆབ་སྲིད་ཀྱི་ནང་དོན་སོགས་སྐབས་སུ་བབ་
པའི་བརྗོད་དོན་རྣམས་འོས་ཤིང་འཚམས་པའི་སྙན་ངག་གི་རྒྱན་དང་སྦྱར་ན་
ཆེས་ཕུན་སུམ་ཚོགས་པར་འགྱུར་བ་ཡིན་ནོ།།
སྙན་ངག་གི་འགྲེལ་བཤད་སྔ་མ་རྣམས་སུ་རྩ་བའི་ཚིག་འགྲེལ་དང་དཔེར་
བརྗོད་ཀྱི་འགྲེལ་བཤད་མཛད་དེ། དེའི་སྟེང་དུ་གཞུང་གཞན་གྱི་དཔེར་



བརྗོད་དྲངས་ནས། ད་དུང་དཔེར་བརྗོད་གསར་བ་རེ་བཀོད་འདུག་པ་ལྟར།
འདིར་ཡང་རྩ་བའི་སྡོམ་ཚིག་དང་། རྒྱན་སོ་སོའི་ངོས་འཛིན། དཔེར་
བརྗོད་རྙིང་བ་རེ་དང་། ད་ལྟའི་དུས་སྐབས་དང་སྦྱར་བའི་དཔེར་བརྗོད་
གསར་བ་རེ་བཅས་སྦྲགས་ནས་རང་གི་བློ་ངོར་འཆར་བདེ་བར་བྱ་བའི་ཕྱིར་དེ་
ཙམ་གྱིས་འཐུས་པར་བྱ་རྒྱུ་ཡིན་ནོ།།
1. གྲོང་ཁྱེར་ལ་བསྔགས་པའི་མཚན་གཞི་དཔེར་བརྗོད་ནི།།
སྲང་བར་ཀུན་ཏུ་ལྗོན་ཤིང་ཕྲེང་བ་ཡིས།།
ཡོངས་གང་གཞུང་ལམ་རྒྱ་ཆེའི་གཡས་གཡོན་དུ།།
མཐོ་ཞིང་བརྗིད་ཆགས་བཀོད་པས་རབ་མཛེས་པའི།།
གྲོང་དང་གྲོང་ཁྱེར་རིམ་པ་དུ་མས་བསྐོར། །ཅེས་པ་ལྟ་བུ།
2. རྒྱ་མཚོ་ལ་བསྔགས་པ་ནི།
རྒྱ་ཆེ་གཏིང་དཔག་དཀའ་བའི་ཆུ་གཏེར་ཆེ།།
དྲི་མེད་དབང་སྔོན་མེ་ལོང་ཕྱིས་པ་བཞིན།།
ཆལ་ཆིལ་རླབས་ཀྱི་ཕྲེང་བའི་རོལ་རྩེད་ཅན།།
ལྷུང་ལྷུང་སྙན་པའི་སྒྲ་འབྱིན་ཡི་གར་འོང་། །ཅེས་པ་ལྟ་བུའམ།
ཡང་ན། རྒྱ་ཆེ་གཏིང་ཟབ་ཨིནྡྲ་ནི་ལའི་མདངས།།
དཀར་མཛེས་དབུ་བ་དང་འགྲོགས་རྦ་རླབས་གཡོ།།
མཚན་མོ་རྒྱུ་སྐར་གཟུགས་བརྙན་ཀུན་གསལ་བ།།
འདི་ནི་ཞི་བདེར་འབོད་པའི་རྒྱ་མཚོ་ཡིན། །ཞེས་པ་ལྟ་བུ།
3. རི་བོ་ལ་བསྔགས་པ་ནི། འཇུ་མི་ཕམ་རྣམ་རྒྱལ་གྱིས།
དྲི་མེད་ཟླ་བ་གཞོན་ནུའི་མདངས་བཟང་ཡང་།།



མོག་པོར་བྱེད་པ་ཀེ་ལ་ཤ་ཡི་རི།།
མཐོ་ཞིང་བརྗིད་ཆགས་མགུལ་དུ་སུ་ཡིས་ཀྱང་།།
མ་བཅོས་ལྷུན་གྱིས་གྲུབ་པའི་ཕུག་པས་མཛེས། །ཞེས་པ་ལྟ་བུའམ།
ཡང་ན། (རང)རྩེ་མོ་རབ་དཀར་ཤེལ་གྱི་ཅོད་པན་བཅིངས།།
ཕྱོགས་ཀུན་སྨན་གྱི་ལྗོན་པའི་གོས་ཀྱིས་བཀླུབས།།
རྩ་བར་དལ་འབབ་ཆུ་བོའི་སྐ་རགས་ཀྱིས།།
རབ་མཛེས་མཐོན་མཐིང་གངས་ཀྱི་རྒྱལ་མོར་གྲགས། །ལྟ་བུའོ།།
4. དུས་བཞིའི་རང་བཞིན་ལ་བསྔགས་པ་ནི། འཇུ་མི་ཕམ་རྣམ་རྒྱལ་
གྱིས།
ཡང་ན།
སྔོ་ལྗང་ལོ་འདབ་ས་ལ་ལྟུང་གྱུར་ཅིང་།།
ཉལ་འགྲོ་མ་རྣམས་ཆབ་རོམ་ཁྲོད་དུ་མནལ།།
རྣོ་ངར་རླུང་གི་རེག་བྱ་བཟོད་དཀའ་བའི། །
ལུས་ཀུན་དབང་མེད་སྦྲེབས་པ་དགུན་གྱི་དུས། །ཞེས་པ་ལྟ་བུའམ།
(རང)ཡིད་འོང་ཆུ་འཛིན་འཁྲིགས་པའི་ཀློང་དཀྱིལ་ནས།།
གསལ་ལེར་འཁྱུགས་པའི་གློག་གི་རྩེ་དགའ་དང་།།
ལྷན་ཅིག་དབྱར་རྔ་སྙན་པོར་སྒྲོག་བཞིན་དུ།།
ཆར་རྒྱུན་ཟིམ་བུར་བབས་འདི་ཞིང་པའི་གསོས། །ཞེས་པ་ལྟ་བུ།
5. ཉི་ཟླ་འཆར་ནུབ་གཉིས་ལ་བསྔགས་པ་ནི། འཇུ་མི་ཕམ་རྣམ་རྒྱལ་
མཐོན་མཐིང་ནོར་བུའི་འོད་ཆགས་ཀུན་གསལ་དབྱིངས།།
གསེར་ཞུན་ཁུ་བས་ལེགས་པར་བྱུགས་པ་བཞིན།།
51



འཆར་ཀའི་འོད་བཟང་སྣང་བས་མདུན་བསུས་ཏེ།
སྲིད་པའི་སྒྲོན་མེ་ཤར་གྱི་རི་ལ་འཛེགས།།
ཞེས་ཉི་མ་འཆར་བ་དང་། པཎ་ཆེན་བསྟན་པའི་དབང་ཕྱུག་གིས།
སྐྱེ་དགུའི་ཉིན་པར་བྱ་བ་ཀུན་ཟིན་ཏེ༎
ཁྱོ་ཤུག་མཛའ་བའི་དགའ་སྟོན་ལ་སྒུག་པ།།
རིངས་ཀྱིས་དོགས་ནས་རང་སྡེ་པད་མོའི་ཚལ།།
དོར་ནས་ནུབ་རིའི་ཕག་ཏུ་སོང་བར་གྱུར།།ཅེས་ཉི་མ་ནུབ་པ་དང་།
ཡང་ན། (རང)དེ་ཚེ་ནོར་འཛིན་དགའ་མའི་བཞིན་རས་ལ།།
མུན་པའི་གོས་ཀྱིས་བསྒྲིབས་པ་བསལ་བའི་ཆེད།།
ཉ་རྒྱས་འོད་དཀར་འཕྲོ་བའི་རི་བོང་ཅན།།
མྱུར་བའི་འགྲོས་ཀྱིས་གོ་ལའི་མཐའ་ནས་འཁོར།།
འོན་ཏང་ཆེས་མྱུར་གོ་ལའི་བང་རྩལ་ལ།།
འགྲན་པར་མ་ནུས་སྐྱེངས་པའི་ཟོལ་གྱིས་ནི།།
རེས་འགའ་གསལ་ལ་རེས་འགའ་མི་གསལ་བའི།།
འཕེལ་འགྲིབ་སྒྱུ་མའི་རོལ་གར་ཅི་ཡང་སྟོན། །ཞེས་པ་ལྟ་བུ།
6. སྐྱེད་ཚལ་ལ་བསྔགས་པ་ནི། 《 སྤྲིན་བཞོན་རྟོགས་བརྗོད》ལས།
བུང་བའི་ན་ཆུང་རྣམ་འཕྲུལ་ལོངས་སྤྱོད་ལྡན།།
སྦྲང་རྩིས་སྨྱོས་ཤིང་རྣམ་པར་འཁྱམས་དུས་དེར།།
མེ་ཏོག་རབ་རྒྱས་འཁྲི་ཤིང་ཚལ་གྱི་གཞིར།།
རིག་འཛིན་རྒྱལ་པོའི་སྲས་ནི་རྣམ་པར་རྒྱུ། །ཞེས་པ་དང་། །
ཡང་ན། (རང)སྔོ་ལྗང་ལོ་འདབ་རབ་རྒྱས་ནེའུ་གསིང་གཞིར།།
52



རྣམ་བཀྲ་མེ་ཏོག་གུར་གྱི་ལྡིང་ཁང་ཅན།།
འབྲས་ལྡན་ལྗོན་ཤིང་མང་པོས་ཡོངས་བསྐོར་བའི།།
སྐྱེད་མོས་ཚལ་འདིས་ཀུན་གྱི་ཡིད་རབ་འཕྲོག །ཅེས་པ་ལྟ་བུ།
7. ཆུའི་རོལ་རྩེད་ལ་བསྔགས་པ་ནི། འཇུ་མི་ཕམ་རྣམ་རྒྱལ་གྱིས།
དྭངས་བསིལ་ཡན་ལག་བརྒྱད་ལྡན་ཁྲུས་ཀྱི་རྫིང་།།
མུ་ཏིག་ཟེགས་མ་འཐོར་འདྲའི་དབུ་བ་རྒོད།།
ཚ་བས་གདུང་རྣམས་བསིལ་བའི་དབུགས་འབྱིན་པ།།
དེར་ནི་ཁྲུས་ཀྱི་ཕྱིར་དུ་ཞུགས་པར་གྱུར། །ཅེས་པ་ལྟ་བུའམ།
ཡང་ན། (རང)ལྷུང་ལྷུང་དལ་གྱིས་འབབ་པའི་རྫིང་བུའི་ངོགས།།
མཛེས་བརྗིད་ལུས་ཀྱི་དྲི་མ་འཁྲུད་པའི་ཕྱིར།།
འཇམ་མཉེན་གོས་རྣམས་སྤངས་ཏེ་རིངས་སྟབས་ཀྱིས།།
ཞུགས་པས་བསིལ་བ་སྐྱེད་འདི་ཉམས་རེ་དགའ། །ཞེས་པ་ལྟ་བུ།
8. ཆང་འཐུང་བ་ལ་བསྔགས་པ་ནི། འཇུ་མི་ཕམ་རྣམ་རྒྱལ་གྱིས།
རབ་དགའི་ཡིད་ཀྱིས་ཕན་ཚུན་འདྲེན་བྱེད་ནི།།
ཟིམ་བུས་ལྟ་བཞིན་དགའ་སྟོན་མདུན་ས་དེར།།
རོ་ནུས་ཕུན་ཚོགས་བཅུད་ལྡན་སྦྲང་ཆང་དག།
བག་ཕབ་ཚུལ་ཀྱིས་འདོད་རྒུར་འཐུང་ཞིང་རྩེ། །ཞེས་པའམ།
ཡང་ན། (རང)རྗེས་ཆགས་མིག་ཟུར་གཡོ་བའི་ལུས་ཕྲ་མས།།
མྱོས་བྱེད་བཅུད་ཀྱིས་གང་བའི་ཡོལ་གོའི་སྣོད།།
འཇམ་མཉེན་ལག་པའི་འཁྲི་ཤིང་གིས་བཏེགས་པས།།
སེམས་ཀྱི་རྐང་དྲུག་སྦྲང་ཆང་འཐུང་ལ་རིངས། །ཞེས་པ་ལྟ་བུ།



-
9. དགའ་བའི་དགའ་སྟོན་ལ་བསྔགས་པ་ནི། འཇུ་མི་ཕམ་རྣམ་རྒྱལ་
གྱིས།
ཕན་ཚུན་ལག་ནས་དྲངས་ཏེ་ཡངས་པའི་དྲང་།།
གཞོན་ནུའི་ཤ་ཚུགས་རེག་པའི་བདེ་མྱོང་ནས།།
རྩེ་དགས་སླར་ཡང་དམ་པོར་བཅིངས་གྱུར་ཏེ།
འོ་མའི་མཚོ་ལ་ཟླ་ཟེར་ཞུགས་པ་བཞིན། །ཞེས་པ་ལྟ་བུའམ།
ཡང་ན། (རང)དཀྱུས་རིང་བུང་བའི་མིག་ཅན་པད་མོའི་བཞིན།།
མཛེས་སྡུག་རྣམ་འགྱུར་ངོམ་པར་རྗེས་ཆགས་ནས།།
ཡིད་འོང་འཛུམ་གྱིས་བསུ་བའི་སྨིན་ལེགས་མའི།།
ཆུ་སྐྱེས་གསར་བའི་རྩེ་དགར་ཅི་བདེར་རོལ། །ཞེས་པ་ལྟ་བུ།
10. མ་ཚོགས་པ་ལ་བསྔགས་པ་ནི། འཇུ་མི་ཕམ་རྣམ་རྒྱལ་གྱིས།
གཅིག་ལ་གཅིག་སེམས་རྗེས་སུ་ཞུགས་པ་ཡིས།།
ཟུར་མིག་ལྕགས་ཀྱུས་ཡང་ཡང་བསྐུལ་ན་ཡང་།།
བྱང་དུ་བགྲོད་ལྡན་ནམ་མཁའི་ནོར་བུ་འདི།།
འཁྲེན་ནས་ཤིན་ཏུ་རིང་བའི་ཉིན་མོ་སྤྲུལ། །ཞེས་པ་ལྟ་བུའམ།
ཡང་ན། (རང)ཡིད་ནི་དགའ་མའི་རྗེས་སུ་སོང་གྱུར་པས།།
གསལ་རིག་གཡོ་མེད་སེམས་ཀྱི་མེ་ལོང་ངོས།།
མཛེས་སྒེག་གཟུགས་བརྙན་བཀོད་པའི་བསམ་གཏན་ལ།།
གནས་པའི་ངང་ནས་མཚན་མོའི་ཐུན་དེ་འདས། །ཞེས་པ་ལྟ་བུ།
11. བག་མ་ལེན་པ་ལ་བསྔགས་པ་ནི། །
རིང་ནས་མངོན་འདོད་ཨུཏྤལ་མིག་ཡངས་མ།།



རྣམ་མང་ནོར་བུའི་འབྱོར་པ་དང་བཅས་པར།།
རབ་ཏུ་དགའ་བའི་གླུ་གར་རོལ་མོ་ཡིས།།
མཛེས་པར་བསུས་ཏེ་བག་མའི་དགའ་སྟོན་བསྐྱངས། །ཞེས་པ་ལྟ་
བུའམ།
ཡང་ན། (རང)ཕན་ཚུན་མཛའ་གཅུགས་སྙིང་གི་དུམ་བུ་བཞིན།།
འབྲལ་མེད་ཡུན་དུ་འགྲོགས་པའི་དགའ་སྟོན་གྱི།།
ཆོ་ག་ཉམས་སུ་བསྟར་བའི་འདུ་ལོང་གིས།།
ཉིན་ཞག་འགའ་ཡང་ཡུད་ཙམ་ཉིད་ལ་སོང་། །ཞེས་པ་ལྟ་བུ།
12. གཞོན་ནུ་སྐྱེ་བ་ལ་བསྔགས་པ་ནི། འཇུ་མི་ཕམ་རྣམ་རྒྱལ་གྱིས།
ལུམ་བིའི་ཚལ་རབ་མཆོག་ཏུ་ཉམས་དགའ་བར།།
ལྷར་བཅས་འཇིག་རྟེན་ཀུན་ན་མཚུངས་མེད་སྐུ།
མཚན་དཔེ་ཉི་མ་བརྒྱ་བའི་སྣང་བ་ཅན།།
ཤཱཀྱའི་སྲས་དེ་འགྲོ་བའི་དཔལ་དུ་བལྟམས། །ཞེས་སམ།
ཡང་ན། (རང》ལང་ལོང་ཆུ་འཛིན་འཁྲིགས་པའི་ཀློང་རུམ་ནས།།
ཟླ་བ་གསར་བའི་འཛུམ་ཞལ་བསྟན་པ་བཞིན།།
མཚར་སྡུག་མིག་གི་དཔལ་འཛིན་ཁྱེའུ་ཞིག །
གནོད་པ་མེད་པར་ཡུམ་གྱི་སྐུ་ལས་གྲོལ། །ཞེས་པ་ལྟ་བུ།
13. གཞོན་ནུ་འཕེལ་བ་ལ་བསྔགས་པ་ནི།
དེ་ཡི་ལང་ཚོ་གསར་བའི་ཆ་ཤས་ནི། །
ཡོངས་སུ་དར་བ་ཉ་རྒྱས་ཟླ་བའི་དཔལ།།
འཕེལ་དང་རྗེས་མཐུན་རྣམ་དཔྱོད་བློ་ཡི་སྟོབས།།
55



ཕན་ཚུན་འགྲན་པ་བཞིན་དུ་རྣམ་པར་རྒྱས། །ཞེས་པ་ལྟ་བུའམ།
ཡང་ན། དེ་ནས་བརྩམས་ཏེ་ཉིན་རེ་བཞིན་དུ་ཡང་།།
རྫིང་གི་པད་མ་དང་མཚུངས་ལང་ཚོའི་ཆ།།
དར་བས་རང་རིགས་གཞོན་ནུའི་ཚོགས་རྣམས་དང༌།།
ལྷན་ཅིག་རྩེད་འཇོའི་བྱ་བས་རིང་ཞིག་འདས། །ཞེས་པ་ལྟ་བུ།
14. གྲོས་བྱེད་པ་ལ་བསྔགས་པ་ནི། པཎ་ཆེན་བསྟན་པའི་དབང་ཕྱུག་
གིས།
རྒྱུ་སྐར་ཚོགས་ཀྱིས་བསྐོར་བའི་ཟླ་བ་བཞིན།།
ཟབ་བརླིང་མཁྱེན་པའི་གཏེར་མངའ་མི་བདག་དེ།།
དེས་མཛངས་བློན་པོའི་ཚོགས་དང་ལྷན་ཅིག་ཏུ།།
རྒྱལ་ཐབས་མངོན་པར་མཐོ་བའི་གྲོས་ལ་ཞུགས། །ཞེས་པ་ལྟ་བུའམ།
ཡང་ན། (རང）ཕྲ་ཞིབ་བླང་དོར་འབྱེད་པའི་རྣམ་དཔྱོད་མིག།
ལྡན་ཡང་རང་མཉམ་བློ་ལྡན་གཞན་དག་དང་།།
ལྷན་ཅིག་གྲོས་སུ་བགྱིས་པས་འཕྲལ་ཕུགས་ཀུན།།
དོན་ཆེན་འབད་མེད་འགྲུབ་པའི་ཚུལ་དེ་བསྔགས། །ཞེས་པ་ལྟ་བུ།
15. ཕོ་ཉ་བགྲོད་པ་ལ་བསྔགས་པ་ནི། པཎ་ཆེན་བསྟན་པའི་དབང་ཕྱུག་
གིས།
རྒྱལ་ཕྲན་དུ་མའི་རལ་པའི་ཅོད་པན་ལ།།
འབབ་སྟེགས་བྱེད་པ་མི་དབང་རྒྱལ་པོའི་བཀའ།།
ནོར་བུའི་དོ་ཤལ་འཛིན་པའི་ཕོ་ཉ་རྣམས།།
མྱུར་བའི་ཤུགས་ཀྱིས་ཡུལ་གྲོང་མང་པོར་སོང་། །ཞེས་པ་ལྟ་བུའམ།
56



ཡང་ན། (རང)བགྲོད་དཀའ་ས་ཡིས་བསྐལ་བའི་ཕྱོགས་མཚམས་ཀུན།།
མྱུར་མགྱོགས་གློག་འཕྲུལ་ལྡན་པའི་བྱ་མ་རྟས།།
དུས་ཐུང་སྐད་ཅིག་ཡུན་ལ་སྤྲིང་ཡིག་ཚོགས།།
མ་ཉམས་བདེ་བར་སོན་པའི་གཏམ་དེ་སྙན། །ཞེས་པ་ལྟ་བུ།
16. ཡུལ་གཞན་དུ་བགྲོད་པ་ལ་བསྔགས་པ་ནི། འཇུ་མི་ཕམ་རྣམ་རྒྱལ་
གྱིས།
རིན་ཆེན་སྒ་སྲབ་ཀྱིས་སྤྲས་ཅང་ཤེས་རྟ།།
རླུང་གི་ཤུགས་འཆང་དེ་ལ་ཞོན་ནས་སུ།།
རྣམ་མང་ཡུལ་གྱི་བཀོད་པ་བལྟ་བ་ལ།།
ཆེས་ཆེར་རིངས་པའི་ཚུལ་གྱིས་སོང་བར་གྱུར། །ཞེས་པ་ལྟ་བུའམ།
ཡང་ན། (རང)མེས་རྒྱལ་འཛུགས་སྐྲུན་གསར་བའི་ངོ་མཚར་དག།
བལྟ་བའི་ཕྱིར་དུ་ཞིང་ཆེན་གཅིག་ནས་གཅིག།
རིམ་པར་བསྐྱོད་ཚེ་སྤུན་ཟླ་མི་རིགས་ཀུན།།
བཅོས་མིན་མཛའ་བརྩེའི་རྣམ་འགྱུར་ངོམ་པ་མཐོང་། །ཞེས་པ་ལྟ་བུ།
17. གཡུལ་གྱི་བྱ་བ་ལ་བསྔགས་པ་ནི། འཇུ་མི་ཕམ་རྣམ་རྒྱལ་གྱིས།
ཐ་གྲུ་རྣམ་པར་ཡངས་པའི་ལྗོངས་དེ་ན།།
དཔག་མེད་གཡུལ་གྱི་བཀོད་པ་བཤམས་གྱུར་ཏེ།།
མིག་གིས་བལྟ་བར་མི་བཟོད་དཔུང་ཚོགས་རྣམས།།
ནོར་འཛིན་གཡོ་བ་ལྟ་བུར་ཕན་ཚུན་རྒྱུ།
འུར་འུར་རླུང་གིས་བསྐྱོད་པའི་རུ་དར་ཚོགས།།
ཆར་སྤྲིན་དུམ་བུར་ཆས་པའི་ན་བུན་བཞིན།།
57



མགྱོགས་འགྲོའི་རྨིག་རྡུལ་བརྩེགས་པས་དགུང་སྔོན་གྱི།།
བཞིན་རས་མཛེས་པའང་ཡུད་ཀྱིས་འགེབས་པར་བྱེད།།
མི་ཟད་མཚོན་ཆ་བསྣུན་ཅིང་འཐབ་པའི་སྒྲ། །
ཐོས་པ་ཙམ་གྱིས་དགྲ་སྡེའི་སྙིང་རྩ་ཡང༌། །
ལྐོག་མར་འབྱིན་པའི་འཇིགས་རུང་གཡུལ་ས་དེ།།
བསད་ཁྲག་གིས་ནི་དམར་བའི་མདོག་ཏུ་གྱུར། །ཞེས་པ་ལྟ་བུའམ།
ཡང་ན། (རང)རང་གི་བདེ་འབྱོར་ཆ་ཤས་ཙམ་ཞིག་ཀྱང་།།
བློ་ཡིས་འདོར་བར་མི་བཟོད་ས་བདག་ཀུན།།
རིགས་མཐུན་ཕན་ཚུན་གྲོགས་སུ་སྦྲན་ནས་ནི།།
མ་རུངས་དཔུང་གི་སྦྱོར་བས་རྒོལ་བར་བརྩམས།།
དེ་ཚེ་རྟ་རྨིག་རྡུལ་གྱིས་ཉི་འོད་ཀྱང་།།
སྒྲིབ་བྱེད་དཔའ་མཛངས་བརྟུལ་ཕོད་ཡན་ལག་བཞིའི།།
དཔུང་ཚོགས་མངགས་ཏེ་ཕ་རོལ་མི་སྲུན་སྡེ།།
ཡུད་ཙམ་ཉིད་ལ་ཕྱེ་མར་བརླགས་འདི་ལྟོས།།
ཨེ་མ་སྒྲོན་མེར་མཆོངས་པའི་ཕྱེ་ལེབ་བཞིན།།
སྟོབས་ལྡན་དཔུང་ལ་དམུས་ལོང་གླེན་པ་ཡིས།།
དབྱུག་པས་རྒོལ་བར་བྱེད་པའི་ངང་ཚུལ་འདི།།
རི་ལ་སྤྱི་བོས་བརྡུངས་དང་ཁྱད་པར་ཅི། །ཞེས་པ་ལྟ་བུ།
18. མངའ་ཐང་དར་བ་ལ་བསྔགས་པ་ནི། འཇུ་མི་ཕམ་རྣམ་རྒྱལ་གྱིས།
མཐའ་བཞིའི་དྲེགས་ལྡན་སྐྱེ་བོའི་དོན་སྙིང་ཡང་།
གང་གི་མིང་ཙམ་ཐོས་པས་འདར་བྱེད་པ།།



ཕུན་ཚོགས་སྡེ་བཞིའི་དཔལ་ལྡན་རྒྱལ་ཁབ་འདིའི། །
སྟོབས་འབྱོར་ཉི་མ་བྱེ་བའི་སྣང་བ་འབར། །ཞེས་པ་ལྟ་བུའམ།
ཡང་ན། (རང)རྣམ་ལྔའི་དུམ་བུར་དབྱེ་བའི་གོ་ལའི་ཁྱོན།།
གང་གི་ཤར་ཕྱོགས་ནོར་འཛིན་ལྟེ་བ་ན།།
མཛེས་ཤིང་བརྗིད་ཆགས་ཀྲུང་གོའི་རྒྱལ་ཁབ་ཆེའི།།
མངའ་ཐང་རྒྱས་པ་དབྱར་གྱི་ཆུ་གཏེར་བཞིན། །ཞེས་པ་ལྟ་བུ།
མཚན་ཉིད་གསུམ་པ་ཚིགས་བཅད་ཀྱི་སྙན་ངག་ཇི་ལྟར་རྩོམ་ཚུལ། །
འདི་ལ་གསུམ་སྟེ། ཉམས་ཇི་ལྟར་གཏོད་ཚུལ། རྩོམ་ཚུལ་གྱི་དམིགས་
བསལ། རྩོམ་ཚུལ་གྱི་རྣམ་གྲངས་གཞན་བཤད་པའོ།།
རྩོམ་ཚུལ་དང་པོ་སྙན་ངག་གི་ཉམས་ཇི་ལྟར་འདོན་ཚུལ།
ཉཊ་ས་དང་འགྱུར་བ་དག་གིས་གཏམས།།
སརྒ་ཤིན་ཏུ་རྒྱ་ཆེ་དང་།།
ཧ་ཅང་བསྡུས་པའི་མཐའ་གཉིས་སྤང་།།
མཉན་འོས་བྲྀཏྟ་ལེགས་མཚམས་སྦྱར།།
ཀུན་ཏུ་སན་དག་གི་མཐའ།།
ཐ་དད་ལྡན་པས་མཛེས་པའོ།།
འོག་ནས་འབྱུང་བ་ལྟར་སྒེག་པ་སོགས་ཀྱི་ཉམས་བཏོད་པས་ཡིད་འཕྲོག་པར་
འགྱུར་ཞིང་། ཚིག་སྦྱོར་ཕུན་སུམ་ཚོགས་པ་དག་གིས་གཏམས་པའམ་བརྒྱན་
པར་བྱས་ལ། བློ་ཆུང་བ་རྣམས་ཀྱིས་གཟུང་དཀའ་བའི་ངལ་བ་སེལ་བའི་ཆེད་
དུ་སརྒ་ཤིན་ཏུ་རྒྱ་ཆེ་བ་དང༌། ཧ་ཅང་མདོར་བསྡུས་པའི་སྐྱོན་གྱི་མཐའ་
གཉིས་སྤངས་ཏེ། ཚིག་སྦྱོར་ཡིད་དུ་འོང་ཞིང་རྣ་བར་མཉན་པར་འོས་པ་དེ་
59



ཉིད། དབང་པོ་རྡོ་རྗེ་སོགས་བྲྀཏྟ་དང་། འཕགས་མ་སོགས་ཛཱ་ཏིས་མཚམས་
ལེགས་པར་སྦྱར་ཏེ། མགོ་མཇུག་ཀུན་ཏུ་སརྒ་སྟེ་ལེའུ་དག་ལ། ཕལ་ཆེར་
ཚིག་རྐང་ཡི་གེ་ཉེར་གཅིག་ཙམ་ཡོད་ན། དེ་དག་གི་མཐའ་རྫོགས་མཚམས་སུ་
བཅོ་ལྔ་དགུ་བདུན་སོགས་སུ་མར་འབེབས་ཤིང་། ཡང་དངོས་གཞི་ཚིག་རྐང་
ཕལ་ཆེར་ཡི་གེ་བདུན་བསྒྲིགས་ལྟ་བུ་ཡིན་ན་དགུ་བཅུ་གཅིག་སོགས་ཡར་་་་་་་་
འཕེལ་བ་དང༌། ཚིགས་བཅད་ཀྱི་མཐར་ཚིག་ལྷུག་དང་། ཚིགས་ལྷུག་གི་
མཐར་ཚིགས་བཅད་སོགས་གཞུང་དཀྱུས་མ་ཉིད་ལས་ཐ་དད་པས་མཛེས་པར་
བྱེད་པའོ།།
སྐབས་འདིར་ཉམས་དང་འགྱུར་ཞེས་པ་ནི། དགའ་བ་དང་ཁྲོ་བ་སོགས་
ཡིད་ཀྱི་འགྱུར་བ་ནི། ལུས་ངག་ཏུ་མ་ཤར་བའི་ནང་གི་འགྱུར་བ་ཡིན་ལ། དེ་
ཉིད་ཇེ་ཆེར་འཕེལ་ནས་འཛུམ་པའམ་ཁྲོ་གཉེར་བསྡུས་པ་ལྟ་བུ། ལུས་ངག་ཏུ་
ཤར་བ་ནི་ཉམས་ཡིན་ཞིང་། དེ་ཡང་ཁོང་ནས་དགའ་བའི་འགྱུར་བ་ལ་ཕྱི་
རོལ་ཏུ་སྒེག་པའི་ཉམས་དང༌། རྒོད་བྲོ་བ་ལ་བཞད་གད་དམ་གད་མོ་དགོད་
པའི་ཉམས་དང་། ཤི་འབྲལ་སོགས་ཀྱི་མྱ་ངན་ལ་བཞིན་མདངས་ཉམས་ཤིང་།
སྙིང་རྗེ་བའི་ཉམས་དང༌། ཁྲོ་བ་ལ་དྲག་ཤུལ་ལམ། ཁྲོ་གཉེར་བསྡུས་པའི་
ཉམས་དང་། སེམས་ཀྱི་གཟེངས་མཐོ་བ་ལ་སྤོབས་པ་ཆེ་ཞིང་དཔའ་བའི་
ཉམས་དང་། སྐྲག་པ་ལ་འཇིགས་ཤིང་བག་འཁུམས་པའི་ཉམས་དང་། སྐྱུག་
བྲོ་བ་ལ་ཞེ་མེར་ཞིང་མི་སྡུག་པའི་ཉམས་དང་། ངོ་མཚར་བ་ལ་རྨད་བྱུང་ངམ་
རྔམ་པའི་ཉམས་ཏེ་ཉམས་བརྒྱད་ཡོད་ལ། དེའི་ཚུལ་འོག་གི་ཉམས་ལྡན་གྱི་
རྒྱན་གྱི་སྐབས་སུ་བཤད་པ་ལྟར་ཉམས་ཕུན་སུམ་ཚོགས་པར་སྦྱར་ན་ནི། ཆེས་
ཆེར་ཡིད་འཕྲོག་ཅིང་མཛེས་པར་འགྱུར་རོ།།
60



དེ་ལྟར་ཚིགས་བཅད་ཀྱི་སྦྱོར་བ་ཇི་ལྟར་སྡེབ་པའི་ཚུལ་ཤེས་པ་ན། ཚིག་
ལྷུག་གམ། བཅད་ལྷུག་སྤེལ་མ་གང་རྩོམ་ཡང་རུང་། སུམ་རྟགས་དག་གསུམ་
གྱི་དགོངས་དོན་དང་མི་འགལ་བ་གཞིར་བྱས་ཀྱི་སྟེང་། ཚིག་སྦྱོར་རྒྱས་བསྡུས་
སྐབས་དང་བསྟུན་ཏེ་དོན་མ་ལུས་ཤིང་རྫོགས་པར་སྟོན་པ་དང༌། ཉན་པར་
མི་སྤྲོ་བའི་ཚིག་ཉག་ཉོག་མ་ཡིན་པར། བརྗོད་དོན་ཚིག་ཐོག་ཏུ་འདྲིལ་བ་
དང་། ཚིག་སྔ་ཕྱིའི་བརྗོད་དོན་འབྲེལ་ཆགས་ཤིང་ལྷུ་འགྲིག་པ་དང་།
བརྗོད་བྱའི་དོན་གྱི་གནད་རྣམས་དཔེ་དང་གཏན་ཚིགས་ཀྱི་སྒོ་ནས་གསལ་་་་་་
བོར་སྟོན་པ། དེ་ཡང་སྙན་ངག་གི་རྒྱུན་གང་དང་གང་ཡིན་ཀྱང་དེ་དང་དེའི་
ལུགས་སྲོལ་དང་མི་འགལ་བའི་རྒྱན་གྱི་མཚན་ཉིད་ཚང་བ་སོགས་རྩོམ་ཚུལ་ལ་
གཟབ་པར་བྱེད་པ་ནི་སྙན་ངག་ཐོག་མར་སྦྱོང་སྐབས་ཚིག་སྦྱོར་ལེགས་པོ་་་་་་་
འབྱུང་བའི་ཐབས་དམ་པ་ཡིན་ནོ།།
གཞན་ཡང་ཚིགས་བཅད་ལ་རྣམ་དབྱེ་སོགས་རང་ཤུགས་ཀྱིས་ཉུང་ལ།
ཚིག་ལྷུག་ལ་ཡང་ཚིག་སྡུད་གང་ཐུབ་བྱ་དགོས་པར་མ་ཟད། ཚིགས་བཅད་
ཚིག་ལྷུག་གཉིས་ཀར་ཚིག་སྡུད་སྦྱར་ན་ནོར་སོ་ཡོད་པའམ་དོན་གསལ་བོར་་་་་
སྟོན་པ་ལ་མེད་དུ་མི་རུང་བ་ཡིན་ན་མ་གཏོགས། དགོས་མེད་ཀྱི་ཚིག་ལྷག་
རྣམས་དོར་ནས་བརྗོད་ན་ངོས་གཙང་བས། རྣམ་དབྱེ་དང་ཚིག་ཕྲད་སོགས་
བསྡུ་ཅི་ཐུབ་དང་། ཚིགས་བཅད་ཀྱི་ནང་དུ་སྒྲ་རྒྱན་དང་བསྐོར་བའི་རྒྱན་
སོགས་དམིགས་བསལ་གྱི་ཡི་གེ་དང་། དབྱངས། སྐྱེ་གནས་སོགས་གཅིག་
པར་སྦྱར་བ་དེ་འདྲ་ཡིན་ན་ཤིན་ཏུ་ལེགས་ཤིང་། དེ་མིན་ཚིགས་བཅད་
གཅིག་གི་ནང་དུ་ཡི་གེ་དང་། སྐྱེ་གནས་གཅིག་པ་དང་། དབྱངས་འདྲ་བ་
མང་བ་དང་། བྱེད་སྒྲ་དང་འབྲེལ་སྒྲ་མང་བ་དང་། ཀུན་ཏུ། རབ་ཏུ།



ཡོངས་སུ། ཉེ་བར། རྣམ་པར་ཞེས་པ་ལྟ་བུའི་མི་ཟད་པའི་ཚིག་གི་ཁ་སྐོང་
མང་ན། རྣ་བར་མི་སྙན་པའི་ཚིག་རྫོབ་ཅན་དུ་འགྱུར་བས། དེ་རིགས་ལ་དོ་
སྣང་ཆེར་བྱེད་དགོས་པ། དཔེར་ན། འཛམ་བུའི་གླིང་དུ་ཉི་མ་ལྷམ་མེར་
ཤར་ནས་འོད་ཟེར་གྱི་ཕྲེང་བ་སྤྲོས་ཏེ་ཀུན་ཏུ་སྣང་བར་བྱས་ཤིང་། པད་ཚལ་
རྣམ་པར་རྒྱས་པས་དཔྱིད་ཀྱི་ལང་ཚོ་དར་ལ་བབས་པ་བྱུང་ངོ༌། །ཞེས་པ་ལ།
ཤར་ནས་སྤྲོས་ནས་བྱས་ནས་ཞེས་ཐམས་ཅད་སྒྲ་མཐུན་པར་སྦྱར་ན་ཚིག་མི་་་་
སྙན་ཞིང་། དོན་ལ་ཡང་ལྷག་བཅས་ཀྱི་སྒྲ་རྐྱང་པ་བསྟུད་མར་ཡོད་པས་གོ་མི་
བདེ་བས། ལྷག་བཅས་ཀྱི་ཕྲད་བསྟུད་མར་སྦྱོར་སྐབས་སྒྲ་གདངས་མི་འདྲ་
བར་སྦྱར་ན་ལེགས་པ་དང་། ཡང་། འཛམ་གླིང་དུ་ཉི་མས་འོད་སྤྲོས། སྣང་
བར་བྱས། པད་ཚལ་རྒྱས་པས་དཔྱིད་དུས་བྱུང་ངོ་། །ཞེས་པ་ལྟར་བྱས་ན།
ཚིག་མཚམས་སྔ་ཕྱིའི་བར་སོ་སོར་གཅོད་མཚམས་ཀྱི་ཤད་རེ་ཐོབ་ཅིང་། དེ་
ལྟར་སྦྱར་བའི་ཚེ་དོན་གོ་བ་ལ་ཁྱད་པར་མེད་པར་མ་ཟད། ཚིག་མཛེས་པའི་
རྒྱན་དུ་འགྲོ་བ་ནི་སྙན་ངག་མཁན་པོ་རྣམས་ཀྱིས་ངེས་དགོས་པ་ཡིན་ནོ།།
གཞན་ཡང་སྙན་ངག་སྦྱོར་སྐབས་དོན་གྱི་རྒྱན་ལ་མ་ལྟོས་པར་སྒྲ་གདངས་
ཀྱི་སྒོ་ནས་ཡིད་དུ་འོང་མི་འོང་གི་ཁྱད་ཡོད་དེ། འགའ་ཞིག་ལ་སྒྲ་གདངས་
རྩུབ་ཆེ་བའི་རྐྱེན་གྱིས་བརྗོད་པ་རྩུབ་པ་དང་། ཁ་ཅིག་ཏུ་སྒྲ་འཇམ་ཆེས་ནས་
ལྷོད་པའི་སྐྱོན་ཡོད་པ་ལྟ་བུ་ནི་རང་གི་མྱོང་བས་ཀྱང་རྟོགས་ནུས་ལ། འོག་
ནས་འབྱུང་བ་ལྟ་བུའི་ཡི་གེ་སྲོག་ཆེན་དབྱངས་ལྡན་རྣམ་བཅད་ཅན་དང་་་་་་
བརྩེགས་པ་རྣམས་ལྕི་བ་དང་། དེ་ལས་ལྡོག་པ་རྣམས་ཡང་བ་ཡིན་པའི་
གནད་ཀྱིས། ཡི་གེ་ཕན་ཚུན་ཕྲད་ཚུལ་ལས་བརྗོད་དཀའ་སླ་དང་སྙན་མི་
སྙན་གྱི་ཁྱད་པར་དུ་མ་ཞིག་ཚིགས་བཅད་སོགས་བཀླགས་པའི་ཚེ་རང་གི་་་་་་
62



ཉམས་མྱོང་ལས་ཤེས་པར་བྱས་ནས་སྒྲ་རྩུབ་ཆེས་ན་ཅི་རིགས་ཡང་བར་བསྒྱུར།
འཇམ་ཆེས་ན་རྩུབ་པ་ཅི་རིགས་གང་འོས་སུ་བསྣན་ནས་འཇམ་རྩུབ་འདྲེས་མ་
དང་། འཇམ་བ་ཤས་ཆེ་བ་བྱས་ན་ལེགས་ཤིང་། ཡང་ཁྲོ་བོའི་བསྟོད་པ་
སོགས་ལ་སྒྲ་གདངས་རྩུབ་པ་ཤས་ཆེ་བར་བྱས་ན་ལེགས་པ་སོགས། མདོར་
ན། ཚིག་སྦྱོར་དེ་ཉིད་ངག་ཏུ་བརྗོད་པའི་ཚེ་རྣ་བར་སྙན་པ་ཞིག་བྱུང་ན་ཇི་
ལྟར་ཡང་ཡོན་ཏན་དུ་འགྱུར་ལ། དེ་ལས་ལྡོག་ན་སྐྱོན་དུ་འགྱུར་རོ། །སྤྱིར་
སྙན་ངག་གི་ཚིག་སྦྱོར་ལ་རབ་དྭངས་དོན་གསལ་གཉིས་ཀྱི་ཡོན་ཏན་ཏེ་རྩོམ་་་་
གཤིས་སྙན་ལ་ཁ་གསལ་བ་ནི་ཡོན་ཏན་ཆེན་པོ་ཡིན་ཏེ། ངག་སྦྱོར་ནི་དོན་དེ་
ཉིད་གོ་བའི་ཆེད་དུ་ཡིན་པས་དོན་གསལ་བོར་སྟོན་པ་ནི་ཚིག་སྦྱོར་གྱི་ཡོན་་་་་་
ཏན་ཡིན་པར་མ་ཟད། རྒྱ་གར་ལྷོ་ཕྱོགས་པའི་སྙན་ངག་ཀྱང་འདི་ཉིད་གཙོ་
བོར་བྱེད་པ་ཡིན་ནོ། །དེས་ན་རྒྱ་གར་དུ་སློབ་དཔོན་ཀླུ་སྒྲུབ་དང་། ཟླ་གྲགས།
དཔའ་བོ་སོགས་ཀྱི་གཞུང་རྣམས་ཀྱང་ཡོན་ཏན་དེ་དང་ལྡན་པ་ཡིན་ཞིང་།བོད་
དུ་ནི་ས་སྐྱ་པཎ་ཆེན་དང་། ཀུན་ཁྱེན་ཀློང་ཆེན་པ། རྗེ་ཙོང་ཁ་པ།
བོ་དོང་པཎ་ཆེན་འཇིགས་བྲལ། རྒྱལ་དབང་བསྐལ་བཟང་རྒྱ་མཚོ། པཎ་
ཆེན་དཔལ་ལྡན་ཡེ་ཤེས། སྡེ་དགེ་མི་ཕམ་རྣམ་རྒྱལ་སོགས་ཀྱི་གསུང་རྩོམ་ལྟ་
བུ་ཡིན་ལ། མི་རྣམས་ཀྱི་ཁ་ཅིག་རྩོམ་གཤིས་ཚིག་དྭངས་ཤིང་གསལ་བ་ལ་
དགའ་བ་ནི་ལྷོ་ཕྱོགས་བཻ་དབྷའི་ཉམས་འདོན་ལུགས་ལ་མོས་པའི་བག་ཆགས་
ཅན་ནོ། །ཡང་ཁ་ཅིག་རྩོམ་གཤིས་དེ་ཧ་ཅང་གོ་སླ་བ་མ་ཡིན་པར་ཅུང་ཟད་
ཁ་དམ་པའི་ཚིག་སྦྱོར་ལ་དགའ་བ་ནི་ཤར་ཕྱོགས་གོ་ཌ་པའི་སྙན་ངག་གི་་་་་་་
ཉམས་འདོན་ལུགས་ལ་དགའ་བའི་རིགས་ཡིན་ཞིང༌། དཔེར་ན་རྒྱ་གར་དུ་
སློབ་དཔོན་ཙནྡྲ་གོ་མིའི་གསུང་ཕལ་ཆེར་དང་། མཁན་ཆེན་ཞི་བ་འཚོ།
63



ཆོས་རྒྱལ་དགེ་བའི་དབང་པོ། པཎྜི་ཏ་ནག་མོའི་ཁོལ་སོགས་ཀྱི་གསུང་རྩོམ་ལྟ་
བུ་དང་། བོད་དུ་མཁས་གྲུབ་དགེ་ལེགས་དཔལ་བཟང་། རྒྱལ་དབང་བློ་
བཟང་རྒྱ་མཚོ། བོད་མཁས་པ། རིན་སྤུངས་ངག་དབང་འཇིགས་གྲགས་
སོགས་ཀྱི་གསུང་རྩོམ་ལྟ་བུ་ཡིན་ཏེ། དེ་དག་ཀྱང་ཕལ་ཆེ་བའི་དབང་དུ་བྱས་
པ་ཡིན་གྱི། མཐའ་གཅིག་ཏུ་ངེས་པ་མེད་དོ། །ལེའུ་གཉིས་པའི་སྐབས་ནས་
འབྱུང་བའི་རབ་བཏགས་དང་། ཕུལ་བྱུང་དང་། སྦྱར་བ་དང་། འགལ་
བའི་རྒྱན་དང་། བསྙོན་དོར་གྱི་རྒྱན་སོགས་འཁྱོག་བརྗོད་ཀྱི་རྒྱན་དུ་མའི་
ཉམས་ཅི་རིགས་སུ་བསྲེས་ཏེ་རྩོམ་པ་ཕལ་ཆེར་ཤིན་ཏུ་སྙན་པ་ཡིན་ཀྱང་ཁ་་་་
ཅུང་ཟད་དམ་པ་འབྱུང་ངོ༌། །ཚིག་སྦྱོར་འགའ་ཞིག་ལ་དེ་ལྟ་བུའི་ཉམས་དང་
དོན་ཟབ་མོ་ཅི་ཡང་སྟོན་རྒྱུ་མེད་པར་རང་བཞིན་བརྗོད་ཚུལ་མི་བདེ་བས་ཁ་
མི་གསལ་བ་ནི་རྩོམ་པ་པོ་ཁོ་ནའི་སྐྱོན་ཡིན་ཞིང༌། སྤྱིར་བཏང་རྩོམ་གཤིས་
གསལ་བ་ཡོན་ཏན་ཡིན་པ་གཞིར་བཅས་ཀྱང་། དམིགས་བསལ་ཆགས་པའི་
ཚིག་ལ་སོགས་པ་སྐབས་འགའ་ཞིག་ཏུ་ཧ་ཅང་གསལ་ན་མི་མཛེས་པས་ཅུང་་་་་
ཟད་ཁ་དམ་པར་བྱས་ན་ལེགས་པའི་སྐབས་ཡོད་ལ། བསྟོད་ཚིག་དང༌།
འཕྲིན་ཡིག་མཚར་ཉམས་སུ་སྦྱར་བ་རྣམས་ལ་ཅི་རིགས་སུ་བྱ་ཞིང་། བསྟན་
བཅོས་ཀྱི་བརྗོད་བྱ་སོགས་ཕལ་མོ་ཆེར་སྙན་ཉམས་ལྡན་ཅིང་དོན་གསལ་བ། །
དྲང་པོའི་ཚིག་ཀྱག་ཀྱོག་མེད་ཅིང་བཤད་སླ་བ་ཉིད་ལེགས་ཏེ་འཇུག་པ་བདེ་་་་
བས་སོ། །མི་རྣམས་ཀྱི་རྩོམ་གཤིས་ལ་དེ་གཉིས་གང་རུང་ཡོད་པ་ཡིན་པས།
དེ་གཉིས་གང་ལྟར་ཡང་དོན་གྱི་ཉམས་དང་ལྡན་པར་བྱ་བ་གནད་ཤིན་ཏུ་ཆེ་
ལ། འདི་རྣམས་སྙན་ངག་སྦྱང་པར་འདོད་པ་རྣམས་ཀྱིས་ངེས་པར་བསམ་
གཞིག་ནན་ཏན་བྱེད་པ་གལ་ཆེ་བ་ཡིན་ནོ།།
64



རྩོམ་ཚུལ་གཉིས་པ་རྩོམ་ཚུལ་གྱི་དམིགས་བསལ།
གང་ཞིག་ཡན་ལག་འགས་དམན་ཡང་།།
ཚིག་སྦྱོར་ཕུན་སུམ་ཚོགས་པ་ཡིས།།
བློ་ལྡན་མགུ་བར་བྱེད་པས་ན།།
འདིར་ནི་སྙན་ངག་སྐྱོན་མ་ཡིན།།
སྙན་ངག་གི་བསྟན་བཅོས་གང་ཞིག་གི་ནང་དུ། གྲོང་ཁྱེར་ལ་བསྔགས་པ་
སོགས་ཡན་ལག་འགའ་ཞིག་གིས་དམན་ཡང་། གང་སྦྱར་གཞིའི་དོན་རྣམས་
ཚིག་སྦྱོར་ཕུན་སུམ་ཚོགས་པ་དང་ལྡན་པ་དེ་ཡིས། མཁས་པ་བློ་གྲོས་ཀྱི་ནོར་
དང་ལྡན་པ་རྣམས་ཡིད་མགུ་བར་བྱེད་ནུས་པས་ན། འདིར་ནི་སྙན་ངག་ཆེན་
པོ་ཡིན་པའི་སྐྱོན་མེད་དེ། སྐྱེད་ཚལ་གཅིག་པུའི་བསྔགས་པ་བརྗོད་པ་ལ། ལེའུ་
དང་པོའི་སྐབས་ནས་བཤད་པའི་སྦྱར་བ་སོགས་བཅུ་དང༌། ལེའུ་གཉིས་པའི་
དཔེ་རྒྱན། དོན་རྒྱན། ལེའུ་གསུམ་པའི་སྒྲ་རྒྱན་དང་། གབ་ཚིག་གི་རྒྱན་
སོགས་སྦྱར་ཏེ་བརྩམས་ཀྱང་རུང་བ་ཡིན་ནོ། །འོན་ཀྱང་བརྗོད་དོན་འགའ་
ཞིག་ལ་རྒྱན་དེ་སྦྱར་ན་མི་མཛེས་པ་ཡོད་དེ། དཔེར་ན། སྦྱར་གཞི་གྲོང་ཁྱེར་
སོགས་ལ་བསྔགས་པ་བརྗོད་པ་ཡིན་ན། མི་སྡུག་པའི་ཉམས་དང༌། སྙིང་རྗེའི་
ཉམས་ལྟ་བུ་སྦྱར་ན་མི་མཛེས་པ་སོགས་ཡོད་པ། སྦྱར་གཞིའི་ནང་དོན་དང་།
སྦྱར་རྒྱུའི་སྙན་ངག་གི་རྒྱན་གཉིས་འབྲེལ་མཚུངས་པ་ཞིག་ཀྱང་དགོས་སོ།།
རྩོམ་ཚུལ་གསུམ་པ་རྩོམ་པའི་ཉམས་གཏོད་ཚུལ་གྱི་རྣམ་གྲངས་གཞན་བཤད་པ།
ཐོག་མར་བསྟོད་ཡུལ་ཡོན་ཏན་འགའ།།
ཉེ་བར་བཀོད་ནས་དེ་ཡིས་ནི།།
དགྲ་ལ་གནོད་པ་བྱེད་ཅེས་པའི།།
65



བརྗོད་ཚུལ་རང་བཞིན་མཛེས་པ་ཡིན།།
རིགས་དང་བརྩོན་འགྲུས་ཐོས་སོགས་ཀྱིས།།
དགྲ་བོ་ལ་ཡང་བསྔགས་བྱས་ནས།།
དེ་ལས་རྒྱལ་ཕྱིར་བསྟོད་ཡུལ་དེ།།
ཁྱད་འཕགས་བརྗོད་པའང་ལྷག་པར་མཛེས།།
ཐོག་མར་རང་ཕྱོགས་ཀྱི་འདྲེན་པ་སྟེ་རྒྱལ་པོ་ལྟ་བུ་ལ་དཔའ་བ་སོགས་ཀྱི་ཡོན་
ཏན་ལ་བསྔཊ་པ་བརྗོད་ནས་རྒྱལ་པོ་དེ་ཡིས་ཕ་རོལ་གྱི་དགྲ་སྡེ་ལས་རྒྱལ་བར་
བྱེད་དོ་ཞེས་པའི་སྙན་ངག་གི་ལམ་འདིའི་ཉམས་གཏོད་ཚུལ་འདི་ནི། འཇིག་
རྟེན་ན་རང་བཞིན་གྱིས་མཛེས་པ་ཡིན་ཞིང་། ཡང་ན། རིགས་བཟང་བ་
དང་། བརྩོན་འགྲུས་ཆེ་བ། ཐོས་པ་མང་བ། ཕན་སེམས་ལྡན་པ་སོགས་ཀྱི་
ཡོན་ཏན་དུ་མས་དགྲ་བོ་ལ་བསྔགས་པ་སྔོན་དུ་འགོད་པར་བྱས་ནས། དེ་
ལས་ཀྱང་རྒྱལ་བའི་ཕྱིར་འདྲེན་པ་འདི་ནི་ཁྱད་པར་དུ་འཕགས་པར་བརྗོད་་་་་
པའང་སྔར་ལས་ལྷག་པར་མཛེས་པ་ཡིན་ཏེ། དཔེར་ན། བཅིངས་འགྲོལ་
དམག་ལ་དཔའ་མཛངས་དང་། མཚོན་ཆ། འཐབ་ཇུས་སོགས་ཆེས་ཕུལ་དུ་
བྱུང་བའི་བསྔགས་པ་ཉེ་བར་བཀོད་ནས། དེས་ལོག་སྤྱོད་མ་རུངས་པའི་
དཔུང་ཚོགས་མིང་ཙམ་ཡང་མ་ལུས་པར་ཐལ་བར་བརླགས་སོང་ཞེས་པ་ཙམ་
ཞིག་སྙན་ཚིག་དང་འབྲེལ་ནས་བརྩམས་ན་ཡང་ཤིན་ཏུ་ལེགས་མོད་ཀྱི། ད་
དུང་དེ་བས་ཀྱང་དགྲ་ཟླ་ཕ་རོལ་པོ་ལ་དཔའ་ངར་དང་མཚོན་ཆ་དང་གཡོ་་་་་
འཕྲུལ་སོགས་ཆ་གང་ཐད་ནས་དཔགས་ན་ཕལ་བ་གཞན་གྱིས་བསྒྲུན་དུ་མེད་
ཅིང་། སུས་ཀྱང་འཐབ་ཚུལ་རང་ག་བ་ཞིག་གིས་ཕམ་པར་བྱེད་མི་ནུས་པ་
སོགས་བསྟོད་བསྔགས་རྒྱ་ཆེར་བརྗོད་ནས། དེ་འདྲའི་དགྲ་བོའི་དཔུང་ཚོགས་
66



རྒྱལ་དཀའ་བ་ལས་ཀྱང་། གང་ལ་བསྔགས་པ་བརྗོད་རྒྱུའི་གཙོ་བོ་མི་དམངས་
བཅིངས་འགྲོལ་དམག་གཡུལ་ལས་རྣམ་པར་རྒྱལ་བར་བསྔགས་པ་བརྗོད་་་་་་
སྙན་ངག་གི་ཉམས་ཆེས་ཁྱད་པར་དུ་འཕགས་པར་འགྱུར་བས། དེ་བཞིན་དུ་
གཞན་ལ་ཡང་མཚོན་ནས་རྟོགས་པར་བྱའོ།།
(5)ཚིག་ལྷུག་གི་སྙན་ངག་བཤད་པ།
རྐང་པས་མ་བཅད་ཚིག་གི་རྒྱུན།།
ལྷུག་པ་ཡིན་ཏེ་མིང་ཙམ་གྱི།།
དབྱེ་བ་བརྗོད་པ་དང་ནི་གཏམ།།
མིང་གཉིས་དག་གིས་རིགས་གཅིག་མཚོན།།
ལྷག་མ་བརྗོད་པའི་རིགས་རྣམས་ཀྱང་།།
འདི་ཉིད་ནང་དུ་འདུས་པར་གྱུར།།
ཚིག་གི་སྦྱོར་བ་གང་ཞིག་ལ་རྐང་པས་མ་བཅད་པའི་ཚིག་གི་རྒྱུན་གང་ཡིན་པ་
དེ་ནི་ལྷུག་པ་ཡིན་ཏེ། དེ་ལ་མིང་ཙམ་གྱི་སྒོ་ནས་དབྱེ་ན་བརྗོད་པ་དང་།
གཏམ་གཉིས་ཡོད་པ་ཡིན་མོད་ཀྱང་། མིང་གཉིས་པོ་དག་གིས་རིགས་གཅིག་
མཚོན་པར་བྱེད་པ་ལས་དོན་ལ་ཁྱད་པར་མེད་དེ། དཔེར་ན། གཉིས་འཐུང་
དང་། ལག་ལྡན་ཞེས་པའི་མིང་གཉིས་པོ་དེས་དོན་གླང་པོ་ཆེའི་རིགས་གཅིག་
ཉིད་མཚོན་པར་བྱེད་པ་བཞིན་ནོ། །ལྷག་མ་ཚིག་ལྷུག་པའི་སྙན་ངག་གི་དབྱེ་
བ་གཞན་བརྗོད་པ་རྣམས་ཀྱང་། གཏམ་དང་བརྗོད་པའི་ཁྱད་པར་འདི་ཉིད་
ཀྱི་ནང་དུ་འདུས་པར་འགྱུར་བ་ལས་མི་འདྲ་བའི་ཁྱད་པར་གཞན་མེད་དོ།།
འདིར་ཚིག་ལྷུག་གི་སྙན་ངག་དཔེར་བརྗོད་མཚོན་ཙམ་བཀོད་ན། ད་
ལའི་བླ་མ་སྐུ་ཕྲེང་ལྔ་པས་མཛད་པའི《 བོད་ཀྱི་དེབ་ཐེར་དཔྱིད་ཀྱི་རྒྱལ་མོའི་
67



གླུ་དབྱངས 》ལས་ས་སྐྱ་པའི་གདུང་རབས་ཀྱི་གླེང་གཞིར“དེ་ལྟར་ཕུལ་དུ་བྱུང་
བའི་སྙིང་སྟོབས་ཀྱི་གོ་ཆ་བཙན་པོ་གྱོན་ནས་རྣོ་ངར་མི་བཟད་པའི་མཚོན་ཆས་
བདུད་སྡེའི་སྙིང་ལ་བརྣག་ནུས་ལས་འདས་པའི་དུ ཁ་སྟེར་བའི་བྱེད་པོ་ལྷ་་་་
ལུང་དཔལ་གྱི་རྡོ་རྗེས། མེ་ཏོག་མདའ་ཅན་གྱི་འདབ་བརྒྱ་རྣམ་པར་བཞད་
པའི་ཟེའུ་འབྲུ་གླང་དར་མ་འུ་དུམ་བཙན་ཉི་མའི་བུའི་གངས་རིའི་དུམ་བུ་་་་་
གསར་དུ་ཆད་པའི་ཕྲེང་བ་ལྟ་བུའི་མཆེ་བའི་གྲོང་ཁྱེར་དུ་སྤྲུགས་པའི་མཇུག་ཏུ།
རྗེ་འབངས་ཀྱི་གོ་རིམ་རྣམ་པར་ཞིག་ནས་ལོ་སུམ་བརྒྱ་ལྷག་པ་འདས་པའི་དུས།
འཇམ་དབྱངས་གོང་མའི་ཁྲི་ལ་གནམ་བསྐོས་ཀྱི་རྒྱལ་པོ་ཧོར་གྱི་ལུང་བྱུང་་་་་་
ཡིན་ནོ།” ཞེས་བཙན་པོ་གླང་དར་མ་ལྷ་ལུང་དཔལ་རྡོར་གྱིས་བསད་པའི་
མཇུག་ཏུ། རྗེས་འབངས་ཀྱི་གོ་རིམ་འཁྲུགས་ནས་ལོ་སུམ་བརྒྱ་ལྷག་སོང་རྗེས།
གོང་མའི་ཁྲི་ཐོག་ཏུ་ཧོར་རྒྱལ་རབས་ཀྱིས་དབང་བསྒྱུར་བ་ཡིན་པར་སྙན་ངག་
གི་ཚིག་སྦྱོར་གྱི་ཐོག་ནས་བཤད་པ་ལྟ་བུ། རང་ཉིད་ཀྱི་མཚན་གཞི་དཔེར་
བརྗོད། རབ་དཀར་གངས་རིའི་ཅོད་པན་གྱི་ཐོར་ཅོག་མཛེས་པར་བཅིངས་
ཤིང༌། སྔོ་ལྗང་ནགས་ཚལ་སྟུག་པོའི་སྟོད་གཡོགས་ཀྱིས་ལུས་ཀུན་ཡོངས་སུ་
བསྒྲིབས་པའི་བོད་ཡུལ་ནོར་འཛིན་བུ་མོའི་བཞིན་རས་རྣམ་པར་བཀྲ་བའི་་་་་
ལྗོངས་འདིར། རིང་མོ་ཞིག་ནས་ཟབ་བརླིང་རྒྱ་མཚོའི་མཇིང་དང་མཚུངས་
ཤིང་ཕ་མཐའ་ཀུན་གསལ་ཡངས་པའི་ཁྱོན་ལ་འགྲན་བཟོད་པའི་མཁྱེན་དཔྱོད་
ཀྱི་ལྟོ་བ་རབ་ཏུ་ཡངས་པ་ལོ་ཙཱ་བ་དང་མཁས་དབང་རྒྱུན་མི་ཆད་པར་བྱོན་པ་
རྣམས་ཀྱི་བློ་གྲོས་ཀྱི་སྐྱེད་ཚལ་ལས་བསྐྲུན་པའི་རིག་གཞུང་པད་མའི་དགའ་་་་་
ཚལ་གྱིས་ཡོངས་སུ་མཛེས་པ་དེ་ལྟ་ནའང་། ཇི་ལྟར་མི་གཙང་འདམ་གྱི་གཏིང་
དོང་ཟབ་མོར་ཡིབ་ཅིང་འཚོ་བའི་ཉམ་ཆུང་སྦྲང་བུ་རིགས་བཞིས་ལྷེབ་ལྷེབ་་་་་
68



ཤོག་བུ་ལས་སྲབ་པའི་གཤོག་པ་བརྐྱངས་ནས་ཀུན་གསལ་ཉི་མའི་འོད་ཟེར་་་་
སྒྲིབ་པར་འདོད་པའི་ཧམ་སེམས་མངོན་པར་གྱུར་ཚེ། དུས་རབས་ཁ་ཤས་
ཡུད་ཙམ་ཞིག་ལ་བརྒལ་བའི་ལོ་རྒྱུས་འཕྲུལ་གྱི་འཁོར་ལོས་རང་ལུས་ཐལ་བའི་
རྡུལ་བཞིན་བརླགས་ཏེ། མི་རིགས་ཁག་གི་རིག་གཞུང་སྦྲང་རྩིའི་མཛོད་ཀྱི་
འདབ་བརྒྱ་ཡོངས་སུ་བཞད་ཅིང་། ཟད་མཐའ་མེད་པའི་དགའ་སྟོན་གྱི་དྲི་
བསུང་ཕྱོགས་ཀུན་ཏུ་འགྱེད་པ་དང་ལྷན་ཅིག་གླིང་ལྔའི་བུང་བའི་ཁྱུ་ཚོགས་་་་་
རྣམས་ཀྱང་ཆེད་དུ་བོས་པ་མེད་པར་ངང་གིས་མགྲོན་དུ་འགུགས་བཞིན་པའི་
སྐབས་སུ་མཆིས་སོ། །ཞེས་པ་ལྟ་བུ། །
(6) སྤེལ་མ་ཞེས་བྱ་བའི་སྙན་ངག་བཤད་པ།
སྤེལ་མ་ཟློས་གར་ལ་སོགས་ཏེ།
དེ་དག་རྣམས་ནི་གཞན་ན་རྒྱས།།
ལྷུག་པ་ཚིགས་བཅད་རང་བཞིན་གང་།།
ཙམ་བུ་ཞེས་བྱར་མངོན་པར་བརྗོད།།
ཚིགས་བཅད་དང་ཚིག་ལྷུག་སྤེལ་མའི་སྙན་ངག་དེ་ལ་ཡང་སྐད་རིགས་བཞི་་་་
ཚང་བའི་སྒོ་ནས་བརྩམས་པའི་ཟློས་གར་དང་། སྐད་སྣ་གཅིག་ཁོ་ནས་
བརྩམས་པའི་ཙམ་བུ་ཞེས་བྱ་བ་གཉིས་ཡོད་ཅིང་། དང་པོ་ཟློས་གར་ནི་བྷ་ར་
ཏ་དང་བོ་ཧ་ལ་སོགས་པའི་གཞུང་གཞན་ན་རྒྱས་པར་ཡོད་ལ། དེ་འདྲ་
བའི་ལྷུག་པ་དང་ཚིགས་བཅད་གཉིས་ཀའི་རང་བཞིན་ཅན་གང་ཡིན་པ་དེ་ནི།
ཙམ་བུ་ཞེས་བྱ་སྟེ། གཞི་རྩ་བཅད་ལྷུག་སྤེལ་མ་ཡིན་པ་ལ་ཚིག་ལྷུག་མང་ཞིང་
ཚིགས་བཅད་ཀྱི་བར་བཅད་ཡོད་པ། སློབ་དཔོན་དཔའ་བོའི《 སྐྱེས་རབས་
སོ་བཞི་པ》དང《 གཞོན་ནུ་ཟླ་མེད་ཀྱི་རྟོགས་བརྗོད། 》 《 མི་དབང་ཕོ་ལྷ་



བའི་རྟོགས་བརྗོད 》ལྟ་བུའོ།།
(7) སྙན་ངག་གི་དབྱེ་བའི་རྣམ་གྲངས་གཞན་སྟོན་པ།
ངག་གི་རང་བཞིན་དེ་དག་ཀྱང་།།
ལེགས་སྦྱར་དེ་བཞིན་རང་བཞིན་དང་།།
ཟུར་ཆག་འདྲེས་མ་ཞེས་པ་སྟེ།།
རྣམ་པ་བཞི་རུ་མཁས་པས་བཤད།།
སྙན་ངག་གི་རང་བཞིན་དེ་དག་ཀྱང་སྐད་རིགས་ཀྱི་སྒོ་ནས་དབྱེ་ན་ནི། སཾ་སྐྲ་
ཏ་ཞེས་པ་ལེགས་སྦྱར་གྱི་སྐད་དང་། དེ་བཞིན་དུ་པྲ་ཀྲི་ཏ་ཞེས་པ་ཡུལ་མི་
རང་བཞིན་གྱི་སྐད་དང་། ཨ་ཝ་བྷམ་ཤ་སྟེ་ཟུར་ཆག་གི་སྐད་དང་། འདྲེས་
མ་ཞེས་པ་གོང་གི་སྐད་རིགས་དེ་གསུམ་འདྲེས་པའམ། པི་ཤ་ཙི་སྟེ་ཤ་ཟའི་
སྐད་བཅས། རྣམ་པ་བཞི་ལས་བརྩམས་པ་ཡོད་པར་མཁས་པ་རྣམས་ཀྱིས་
གསུངས་སོ།།
(8)སྐད་རིགས་བཞི་བོ་དེའི་རང་བཞིན་བཤད་པ།
ལེགས་སྦྱར་ཞེས་པ་ལྷ་ཡི་ནི།།
སྐད་དུ་དྲང་སྲོང་ཆེན་པོས་གསུངས།།
སཾ་སྐྲྀ་ཏའི་སྐད་དེ། ལེགས་སྦྱར་གྱི་སྐད་ཅེས་བྱ་བ་ནི། ལྷའི་སྐད་དུ་སྔོན་གྱི་
དྲང་སྲོང་ཆེན་པོ་རྣམས་ཀྱིས་གསུངས་ལ། དེ་ནི་རྒྱ་གར་སྐད་ཀྱི་གཞུང་ཆེན་
པོ་རྣམས་ལས་འབྱུང་བའི་ཆོས་སྐད་ཡིན་ནོ།།
དེ་སྐྱེས་དེ་མཚུངས་ཡུལ་ཅན་ཞེས།།
རང་བཞིན་རིམ་པ་དུ་མ་ཡོད།།
ཡུལ་འཁོར་ཆེན་པོ་ལ་བརྟེན་སྐད།།
70



ལེགས་བཤད་རིན་ཆེན་དག་གི་མཚོ།།
སེ་ཏུས་བཅིངས་པ་རང་བཞིན་གང་།།
རང་བཞིན་མཆོག་ཏུ་གྱུར་པར་རིག།
སོ་ར་སེ་ཎ་གོ་ཌཱ་དང་།།
ལ་ཌི་གཞན་ཡང་དེ་འདྲའི་སྐད།།
རང་བཞིན་ཉིད་ཅེས་བྱ་བ་ཡི། །
ཐ་སྙད་རྣམས་ལ་ཉེ་བར་འགྱུར།།
རྩ་བ་ལེགས་སྦྱར་གྱི་སྐད་དེ་ལས་སྐྱེས་ཤིང་། དེ་དང་རྣམ་པ་མཚུངས་པ་གང་
ཞིག་ལ་ཡུལ་སོ་སོའི་སྐད་ལུགས་ཀྱི་དབང་གིས་ཚིག་གི་ཟུར་ཅུང་ཟད་མི་འདྲ་
བ་ཡོད་པ་དེ་ནི། པྲ་ཀྲི་ཏའམ་ཡུལ་མི་རང་བཞིན་པའི་སྐད་ཅེས་བྱ་བ་ཡིན་
ཞིང་། ཡུལ་ཅན་ཏེ་ཡུལ་འཁོར་ཆེན་པོའམ། གྲོང་ཁྱེར་ཆེན་པོ་ལ་བསྟེན་
པའི་སྐད་ཡུལ་དབུས་མ་གྷ་དྷའི་སྐད་ནི་ལྷའི་སྐད་དང་ཤིན་ཏུ་ཉེ་བས་ལེགས་་་་
བརྗོད་དམ་ལེགས་བཤད་རིན་པོ་ཆེ་ལྟ་བུ། གང་ལས་འབྱུང་བའི་རྒྱ་མཚོ་ལྟ་
བུ་ཡིན་ནོ། །སེ་ཏུས་བཅིངས་པ་སྟེ་རྒྱལ་པོ་རཱ་མ་ཎས་སྲིན་ཡུལ་དུ་དམག་
དྲངས་ནས། རྒྱ་མཚོར་ཟམ་པ་བཙུགས་པའི་གཏམ་རྒྱུད་སྙན་ངག་ཏུ་སྦྱར་
བའི་བསྟན་བཅོས་ཡོད་པ་དེ་ལ་སེ་ཏུ་བནྡྷའམ། སེ་ཏུས་བཅིངས་པ་ཞེས་བྱ་
བ་ཡིན་ལ། དེ་ལ་སོགས་པའི་ཡུལ་མ་གྷ་དྷའི་སྐད་ཀྱིས་བརྩམས་པ་གང་ཡིན་
པ་རྣམས་ནི་རང་བཞིན་གྱི་སྐད་མཆོག་ཏུ་གྱུར་པ་ཉིད་དུ་རིག་པ་སྟེ་ཤེས་པར་
བྱའོ། །དེར་མ་ཟད། སོ་ར་སེ་ཎ་ཞེས་པ་ལྷའི་སྡེ་རྒྱ་གར་ལྷོ་ཕྱོགས་པའི་སྐད་
དང་གོ་ཌཱ་སྟེ་ཤར་ཕྱོགས་པའི་སྐད་དང་། ལ་ཌི་ཞེས་ནུབ་ཕྱོགས་པའི་སྐད་
དང་། པཉྩ་ལི་སྟེ་ལྔ་ལེན་ཞེས་བྱང་ཕྱོགས་པའི་སྐད་དང༌། གཞན་ཡང་ཡུལ་
71



ཀུན་ལ་སོགས་པ་དེ་དང་འདྲ་བའི་སྐད་ནི། རང་བཞིན་ཉིད་དེ་རང་བཞིན་
གྱི་སྐད་ཅེས་བྱ་བའི་ཐ་སྙད་དམ་མིང་གི་སྒོ་ནས་ཉེ་བར་འགྱུར་བས། དེའི་
ཁོངས་སུ་བསྡུ་བར་བྱའོ།།
བ་ལང་རྫི་ལ་སོགས་པའི་ཚིག།
གཞུང་འདིར་ཟུར་ཆག་ཉིད་དུ་བརྗོད།།
བསྟན་བཅོས་རྣམས་ལ་ལེགས་སྦྱར་ལས།།
གཞན་པ་ཟུར་ཆག་སྐད་དུ་གྲགས།།
རྒྱ་གར་གྱི་ཡུལ་མཐའ་གོ་བིནྡྷ་སྟེ་བ་ལང་རྫི་ཞེས་བྱ་བ་ལ་སོགས་པ་རྣམས་ཀྱི་་་་
སྐད་ནི། སྙན་ངག་གི་གཞུང་ལུགས་འདིར་ཟུར་ཆག་གི་སྐད་ཅེས་བྱ་བ་ཡིན་
ལ། སྒྲའི་བསྟན་བཅོས་རྣམས་ལས་ལེགས་སྦྱར་གྱི་སྐད་ལས་གཞན་པའི་སྐད་
རིགས་གཞན་རྣམས་ནི་ཟུར་ཆག་གི་སྐད་དུ་གྲགས་པ་ཡིན་ནོ།།
དེ་ཡང་། རྒྱ་གར་གྱི་སྐད་རིགས་གཙོ་ཆེ་བ་བཞིའི་ནང་གི་སཾ་སྐྲ་ཏའི་
སྐད་ལས་གཞན་པའི་གསུམ་པོ་དེ་རྣམས་ནི་ལེགས་སྦྱར་གྱི་སྐད་ཉིད་ཀྱི་ཟུར་་་་
ཆག་ནས་བྱུང་བ། དཔེར་ན་རསྣ་ལ་ར་ཏ་ན་དང་། ཨགི་ལ་ཨགེན་ཞེས་
འདོན་པ་ལྟ་བུ་ནི་རྩ་བ་ལེགས་སྦྱར་གྱི་སྐད་དེ་ཉིད་ལས་ཟུར་ཆག་ནས་བྱུང་བ་
ཡིན་པས། གཞུང་འདིར་ལེགས་སྦྱར་ལས་གཞན་པའི་སྐད་ཐམས་ཅད་ཟུར་
ཆག་ཏུ་བཤད་པ་ཡང་རྒྱ་གར་སྐད་ཁོ་ནའི་དབང་དུ་བྱས་པ་ཡིན་གྱི། སྤྱིར་གྱི་
སྐད་རིགས་ཐམས་ཅད་ཀྱི་དབང་དུ་བྱས་ནས་བཤད་པ་མིན་ནོ། །
དེར་མ་ཟད། པྲ་ཀྲི་ཏ་ཞེས་པ་དོན་བསྒྱུར་ན་ཕལ་བ་ལའང་འཇུག་པས།
ཕལ་བའི་སྐད་དམ། ཡུལ་འཁོར་ཆེན་པོར་ཁྱབ་ཆེ་བའི་སྐད། ཡུལ་མི་རང་
བཞིན་པའི་སྐད་དང༌། དེ་ལས་ཟུར་ཆག་ནས་འབྱུང་བ་རྣམས་ཟུར་ཆག་གི་
7?



སྐད་དུ་བཞག་ན་སྔ་རབས་ཀྱི་མཁས་པའི་གསུང་དང་མཐུན་པར་མ་ཟད། དེང་
རབས་ཚན་རིག་གི་གཞུང་དང་བསྟུན་ན་ཡང་དེ་ལྟར་ཡིན་ནོ།།
(9) སྐད་རིགས་བཞི་བོ་དེའི་སྒོ་ནས་བརྩམས་པའི་སྙན་ངག་གི་་་་་་
མཚན་གཞི་ངོས་འཛིན་པ།
ལེགས་སྦྱར་སརྒས་བཅིངས་ལ་སོགས།།
རང་བཞིན་སྐནྡྷ་ཀ་སོགས་དང༌།།
ཟུར་ཆག་ཨོ་ས་ར་སོགས་ཏེ།།
ཟློས་གར་ལ་སོགས་འདྲེས་པའོ།།
གཏམ་སོགས་སྐད་ནི་ཐམས་ཅད་དང་།།
ལེགས་སྦྱར་གྱིས་ཀྱང་བཅིངས་པ་སྟེ།
རྨད་བྱུང་དོན་ཅན་རྒྱ་ཆེའི་གཏམ།།
འབྱུང་པོའི་སྐད་ཀྱི་རང་བཞིན་བརྗོད།།
གོང་གསལ་སྐད་རིགས་བཞི་བོ་དེ་དག་གི་སྒོ་ནས་བརྩམས་པའི་གཞུང་་་་་
གང་དང་གང་ཡིན་ཞེ་ན། ལེགས་སྦྱར་གྱི་སྐད་དུ་བརྩམས་པའི་སྙན་ངག་ནི།
སརྒས་བཅིངས་པའི་གཞུང་མང་ཉུང་ཅི་རིགས་པ་ཡོད་དེ། དཔེར་ན་སློབ་
དཔོན་དཔའ་བོས་བརྩམས་པའི 《 སྐྱེས་རབས་སོ་བཞི་པ 》ལྟ་བུ་དང༌། རང་
བཞིན་གྱི་སྐད་དུ་བརྩམས་པ། རབ་མཆོག་སྡེས་བྱས་པའི《 སྐནྡྷ་ཀ 》ལ་
སོགས་པ་དང༌། ཟུར་ཆག་གི་སྐད་དུ་བརྩམས་པ 《 ཨོ་ས་ར》ཞེས་པའི་སྙན་
ངག་གི་བསྟན་བཅོས་དང་། ས་ག་ལ་སོགས་ཏེ་ཟློས་གར་བྷ་ཎ་ཀ་ལ་སོགས་པ་
འདྲེས་པའོ། །སྔོན་གྱི་གཏམ་རྒྱུད་སོགས་ནི་ཕལ་ཆེར་སྐད་བཞི་བོ་ཅི་རིགས་
དང་། གཙོ་ཆེར་ལེགས་སྦྱར་གྱིས་བཅིངས་པ་ཡོད་ལ། 《 རྨད་དུ་བྱུང་བའི་



དོན་ཅན་གྱི་གཏམ་རྒྱུད་ཆེན་པོ 》ནི། འབྱུང་པོའི་སྐད་དེ་ཤ་ཟའི་སྐད་ཀྱི་རང་
བཞིན་དུ་བརྗོད་པའང་ཡོད་ཅེས་སྙན་ངག་གི་གཞུང་འདི་ཉིད་དུ་གསུངས་པ་
ཙམ་མ་གཏོགས་དེ་དག་ལས་བོད་སྐད་དུ་འགྱུར་བ་ནི་རེ་རེ་ཙམ་ལས་མེད་པར་
མ་ཟད། འགའ་ཞིག་བོད་སྐད་ལ་གཏན་ནས་བསྒྱུར་མི་ཐུབ་པ་ཞིག་ཡིན་ནོ།།
རྒྱུ་མཚན་དེ་ལྟ་བས་ན། 《 དཔག་བསམ་འཁྲི་ཤིང 》དང་། 《 སྙན་ངག་
མེ་ལོང་མ》སོགས་བོད་དུ་མ་འགྱུར་གོང་དུ་མཁས་དབང་ས་སྐྱ་པཎྜི་ཏས་་་་་་
བརྩམས་པའི《མཁས་པ་ལ་འཇུག་པའི་སྒོར 》འདི་སྐད་དུ། ཚིག་སྡུད་དང༌།
སྡེབ་སྦྱོར་ལྕི་ཡང་འདི་པྲ་སྟ་ར་དང་། ངལ་གསོའི་སྡོད་མཚམས་དང༌། སྦྱར་
རྒྱན་ཕལ་ཆེར་དང་། སྒྲ་རྒྱན་གྱི་བྱ་དཀའ་བ་སོགས་ནི། སྣམ་བུའི་ཐགས་ལ་
ཟ་འོག་གི་རི་མོ་བཞིན་བོད་སྐད་ལ་སྦྱོར་དུ་མི་བཏུབ་ཅེས་གསུངས་པ་ནི་མེ་་་་
ལོང་མ་སོགས་བོད་དུ་མ་འགྱུར་གོང་དུ་ངེས་པར་དེ་འདྲ་ཞིག་ཡིན་མཆི་ཡང་།
དུས་ཕྱིས་ཤོང་དཔང་ལོ་ཙཱ་བ་སོགས་ཀྱི་བཀའ་དྲིན་ལས་རིམ་གྱིས་སྙན་ངག་གི་
འཕེལ་རྒྱས་རྒྱ་ཆེར་བྱུང་བར་བརྟེན། བྱ་དཀའ་བའི་ཚིག་རྒྱན་རྣམས་ཀྱང་རྒྱ་
གར་མའི་དེ་འདྲ་མིན་ནའང་ཕྱི་ཐོག་གི་མཁས་པ་རིམ་བྱོན་རྣམས་ཀྱིས་བོད་་་་
སྐད་རང་གི་སྟེང་ནས་བརྩམས་པའི་སྙན་ངག་གི་ཚིག་སྦྱོར་ཆེས་ཕུན་སུམ་་་་་
ཚོགས་པ་ད་ལྟའང་མཇལ་དུ་ཡོད་པ་ལྟར་རོ།།
ས་བཅད་གསུམ་པ། སྙན་ངག་གི་རྒྱན་བཤད་པ།
(1)སྙན་ངག་གི་རྒྱན་གྱི་ངོ་བོ་བཤད་པ།
སྙན་ངག་མཛེས་པར་བྱེད་པ་ཡི།།



ཆོས་ནི་རྒྱན་ཞེས་བྱ་བར་བརྗོད།།
རྗོད་བྱེད་ཚིག་གི་སྙན་ངག་དེ་ཉིད་མཛེས་པར་བྱེད་པ་ཡི་ཆོས་རྣམས་ལ་ནི་་་་་
སྙན་ངག་གི་རྒྱན་ཞེས་བྱ་བར་བརྗོད་པ་ཡིན་ཏེ། དཔེར་ན་སྐྱེས་བུ་རང་བཞིན་
གྱིས་གཟུགས་བཟང་བ་དེ་ཉིད་མཛེས་བྱེད་ཀྱི་རྒྱན་མེ་ཏོག་གི་ཕྲེང་བ་དང་གོས་
རྒྱན་སོགས་ཕུན་སུམ་ཚོགས་པས་སྤྲས་པ་ན། སྔར་ལས་ཀྱང་ཆེས་ཆེར་མཛེས་
པར་འགྱུར་བ་བཞིན་དུ་བརྗོད་བྱའི་དོན་ཤིན་ཏུ་བཟང་པོ་རྣམས་རྗོད་བྱེད་ཀྱི་
སྙན་ཚིག་ཕུན་སུམ་ཚོགས་པའི་སྒོ་ནས་བརྗོད་པ་ན། རྣ་བར་སྙན་ཞིང་བསམ་
གྱིན་ཡིད་དུ་འོང་བའི་ཉམས་སོགས་ཉམས་དང་འགྱུར་བ་ཁྱད་པར་ཅན་ཐོན་
པར་བྱེད་པའི་ཆ་ནས་རྒྱན་ཞེས་བརྗོད་པ་ཡིན།
(2)རྒྱན་གྱི་དབྱེ་བ་ངོས་འཛིན་བཤད་པ།
དེ་ལ་ལྷོ་ཤར་ཐུན་མོང་དང་།།
ཐུན་མོང་མིན་པ་རྣམ་གཉིས་ལས།།
སྔ་མ་ལེའུ་གཉིས་པ་ཡི།།
སྐབས་སུ་འཆད་པར་འགྱུར་བ་སྟེ།།
འདིར་ནི་ཐུན་མོང་མ་ཡིན་པའི།།
རྒྱུན་གྱི་མཚན་ཉིད་བརྗོད་པར་བྱ།།
སྙན་ངག་གི་རྒྱན་སྦྱོར་ཚུལ་དེ་ལ་ཡང་ལྷོ་ཕྱོགས་པ་དང་། ཤར་ཕྱོགས་པ་
ཐུན་མོང་དུ་འདོད་པའི་ཐུན་མོང་གི་རྒྱན་དང་། དེ་གཉིས་ཀྱི་ཐུན་མོང་མ་
ཡིན་པའི་རྒྱུན་ཏེ་རྣམ་པ་གཉིས་ཡོད་པ་ལས། སྔ་མ་ནི་བཤད་གཞི་རྒྱ་ཆེ་བས་
འོག་ཏུ་ལེའུ་བར་མའི་སྐབས་སུ་ཞིབ་པར་འཆད་པར་འགྱུར་ལ། སྐབས་
འདིར་ནི་ལྷོ་ཤར་ཐུན་མོང་མིན་པའི་རྒྱན་གྱི་མཚན་ཉིད་རྣམས་བཤད་གཞི་་་་་
75
-
-----
-
---
----
，，
，
，



ཉུང་བའི་གནད་ཀྱིས་སྔོན་དུ་བརྗོད་པར་བྱའོ། །ཞེས་བརྗོད་བྱའི་དོན་གྱི་
མཚམས་སྦྱོར་བསྟན་པ་ཡིན་ནོ།།
(3)ཐུན་མོང་མ་ཡིན་པའི་རྒྱན་གྱི་གོ་དོན་བཤད་པ།
དེ་ཡང་རྒྱན་གྱི་སྦྱོར་ལུགས་ལ།།
ལྷོ་ཕྱོགས་བེ་དབྷ་དང་ནི།།
ཤར་ཕྱོགས་གོ་ཌཱ་པ་ཞེས་པའི།།
ལམ་སྲོལ་མི་འདྲ་རྣམ་པ་གཉིས།།
སྙན་ངག་གི་རྒྱུན་དེ་ཡང་རྒྱ་གར་མཁས་པའི་སྙན་ངག་སྦྱོར་ཚུལ་གྱི་སྒོ་ནས་་་་་
དབྱེ་ན་ལྷོ་ཕྱོགས་བཻ་དརྡ་དང་། ཤར་ཕྱོགས་གོ་ཌཱ་པ་ཞེས་བྱ་བའི་ལམ་སྲོལ་མི་
འདྲ་བའི་རྣམ་པ་གཉིས་ཡོད་ཅིང་། དེ་ཡང་། ། འདིར་བི་དབྷ་ཞེས་པའི་བི་
དར་ནི། དཔའ་བོ་དང་། བྷ་ནི་བདག་པོའི་སྒྲ་སྟེ། སློབ་དཔོན་དཔའ་བོའི་
ཡུལ་ལྷོ་ཕྱོགས་པ་ཡིན་པའི་ཆ་ནས་བཏགས་པ་དང་། གོ་ཌཱ་པ་ཞེས་པ་ནི་
དཀར་མོའམ་ནག་མོའི་ཁོལ་གྱི་ཡུལ་ཤར་ཕྱོགས་པ་ཡིན་པའི་ཆ་ནས་བཏགས་
པ་ཡིན་ཞིང༌། ཡུལ་གྲུ་དེ་གཉིས་ཀྱི་མཁས་པ་རྣམས་ནི་འོག་ནས་འཆད་པའི་
རྒྱན་བཅུའི་ནང་ནས་རེ་གཉིས་མ་གཏོགས་ཕལ་ཆེར་འགལ་བ་ལྟག་སྤྲོད་དུ་་་་་
བཞེད་པས་ན། རྒྱན་བཅུ་བོ་དེ་ལ་རྒྱན་སྦྱོར་ཚུལ་གྱི་སྒོ་ནས་ཐུན་མོང་མ་ཡིན་
པའི་རྒྱན་ཞེས་བཏགས་པ་ཡིན་ཏེ། ལྷོ་ཕྱོགས་ཀྱི་ཉམས་འདོན་ལུགས་སློབ་
དཔོན་དཔའ་བོའི《 སྐྱེས་རབས་སོ་བཞི་པ 》ལྟ་བུ་དང་། ཤར་ཕྱོགས་པའི་
ཉམས་འདོན་ལུགས་ཆོས་རྒྱལ་དགེ་བའི་དབང་པོའི《 དཔག་བསམ་འཁྲི་་
ཤིང 》ལྟ་བུ་ཡིན་ནོ།།
（4)ཐུན་མོང་མ་ཡིན་པའི་རྒྱན་གྱི་དབྱེ་བ་བཤད་པ། ་
76



སྦྱར་བ་རབ་དྭངས་མཉམ་ཉིད་དང་།།
སྙན་དང་ཤིན་ཏུ་གཞོན་པ་དང་།།
དོན་གསལ་བ་དང་རྒྱ་ཆེ་དང་།།
བརྗིད་དང་མཛེས་དང་ཏིང་ངེ་འཛིན།།
ཡོན་ཏན་འདི་བཅུ་བི་དབྷའི།།
ལམ་གྱི་སྲོག་ཏུ་བཤད་པ་ཡིན།།
འདི་དག་ཕལ་ཆེར་ལྡོག་པས་ནི།།
གོ་ཌཱ་པ་ཡི་ལམ་དག་མཚོན།།
ཐུན་མོང་མ་ཡིན་པའི་རྒྱན་དེ་ལ་དབྱེ་བ་རྣམ་པ་བཅུ་ཡོད་དེ། གང་ཞེ་ན།
1. སྦྱར་བ། 2. རབ་དྭངས། 3. མཉམ་ཉིད། 4. སྙན་པ། 5. ཤིན་ཏུ་
གཞོན་པ། 6. དོན་གསལ་བ། 7. རྒྱ་ཆེ་བ། 8. བརྗིད་པ། 9. མཛེས་པ།
10. ཏིང་ངེ་འཛིན་བཅས་རྣམས་སོ།།
ཡོན་ཏན་རྣམ་པ་འདི་བཅུ་བོ་ནི་ལྷོ་ཕྱོགས་བེ་དབྷའི་སྙན་ངག་མཁན་པོ་
རྣམས་ཀྱིས་སྙན་ངག་གི་ལམ་གྱི་སྲོག་ཏུ་བཤད་པ་ཡིན་ཞིང་། འདི་དག་ལས་
ཕལ་ཆེར་ཏེ། དོན་གསལ་དང་ཏིང་ངེ་འཛིན་སོགས་རེ་ཟུང་མ་གཏོགས་ལྷོ་
ཕྱོགས་པས་བཞེད་པ་ལས་གོ་ལྡོག་པས་ཤར་ཕྱོགས་གོ་ཌཱ་པའི་སྙན་ངག་གི་ལམ་
དག་མཚོན་པ་ཡིན་ནོ།།།
(5)ཐུན་མོང་མ་ཡིན་པའི་རྒྱུན་བཅུའི་ནང་གསེས་དང་པོ་སྦྱར་བའི་
རྒྱུན་སྤྱིར་བཤད་པ།
སྦྱར་བ་སྲོག་ཆུང་ཡི་གེ་མཆོག།
ལྷོད་པ་ཉིད་ཀྱིས་མ་རེག་པའོ།།



སྦྱར་བའི་རྒྱན་ནི། སྲོག་ཆུང་གི་ཡི་གེ་མཆོག་སྟེ་ལྷོད་པའི་ཡི་གེ་ཁོ་ནར་སྦྱར་
བའི་སྐྱོན་གྱིས་མ་རེག་པ་ཞིག་སྟེ། དེ་ཡང་ཐམས་ཅད་འཇམ་པ་ནི་སྦྱོར་བ་
ལྷོད་པའི་སྐྱོན་ཡིན་པས་རྩུབ་པ་ཤས་ཆེ་ཞིང་འཇམ་པ་ཡང་ཅུང་ཟད་བསྲེས་་་་
པའི་ཚིག་སྦྱོར་ཞིག་ལ་ལེའུ་དང་པོའི་སྐབས་ནས་བཤད་པའི་སྦྱར་བའི་རྒྱན་་་་་་
ཞེས་ཟེར་ཞིང་། འདི་དང་ལེའུ་གཉིས་པའི་སྐབས་ཀྱི་སྦྱར་བའི་རྒྱན་གཉིས་
མིང་འདྲ་ཡང་དོན་མི་འདྲ་སྟེ། འདི་ནི་སྒྲ་གདངས་ལྕི་ཡང་ཕྱོགས་གཅིག་ཏུ་
སྦྱར་བ་ཡིན་ལ། ལེའུ་གཉིས་པ་ནས་བཤད་པ་ནི་སྒྲ་འདྲ་བ་དང་དོན་འདྲ་བ་
ཕན་ཚུན་སྦྱར་བ་ཞིག་ཡིན་ནོ། །སྦྱར་བའི་རྒྱན་འདིའི་ངོ་བོ་ངོས་འཛིན་ལུགས་
ལ་འདྲ་མིན་ཡོད་ཀྱང་ཁུངས་དག་པ་མི་མཐོང་ཞིང་། འདིར་བཀོད་པ་ནི་
དགེ་རྒན་དམ་པའི་ཁྲིད་རྒྱུན་ལྟར་བཀོད་པར་མ་ཟད། རྒྱན་སྔ་ཕྱིའི་ངོས་
འཛིན་ཟློས་སྐྱོན་མི་ཡོང་བའི་ཁྱད་པར་ཆེན་པོ་ཡོད་དོ།།
(6)སྦྱར་བའི་རྒྱན་ལས་འཕྲོས་པའི་ཡི་གེ་རྣམས་ཀྱི་སྲོག་ཆེན་སྲོག་་་
ཆུང་གི་ཁྱད་པར་ངོས་འཛིན་པ།
གསལ་བྱེད་སྡེ་པ་རྣམས་ཀྱི་ནི།།
དང་པོ་གསུམ་པ་ལྔ་པ་དང་།།
མཐར་གནས་རྣམས་ནི་སྲོག་ཆུང་སྟེ།།
སྡེ་པའི་གཉིས་པ་བཞི་པ་དང་།།
དྲོ་བ་མཐར་ཟད་ཡི་གེ་རྣམས།།
སྲོག་ཆེན་ཞེས་སུ་བརྗོད་པ་ཡིན།།
བོད་ཡིག་ཅ་ཆ་ཇ་གསུམ་པོ། །
ཙ་ཚ་ཛ་དང་ཞ་ནི་ཤ།
78



ཟ་ནི་ས་དང་འ་ནི་ཨར།།
བསྡུས་ནས་ཚིག་སྦྱོར་བྱས་ན་མཛེས།།
སྐབས་འདིར་སྲོག་ཆེན་དང་སྲོག་ཆུང་གི་ཡི་གེ་ཞེས་བཤད་ན་དེ་རྣམས་
ཀྱི་ཁྱད་པར་དང་ངོ་བོ་གང་ཞེ་ན། བཤད་པར་བྱ་སྟེ། རྒྱ་གར་སྐད་ཀྱི་དབང་
དུ་བྱས་པའི་གསལ་བྱེད་སྡེ་བ་རྣམས་ཀྱི་ནང་ནས་ནི། དང་པོ་ཀ་ཙ་ཊ་ཏ་པ་
ལྔ་དང་། གསུམ་པ་ག་ཛ་ཌ་ད་བ་ལྔ། ལྔ་བ་ང་ཉ་ཎ་ན་མ་ལྔ། མཐར་གནས་
ཡ་ར་ལ་ཝ་བཞི་བཅས་ཡི་གེ་བཅུ་དགུ་ནི། བརྗོད་པའི་རླུང་ཤུགས་དང་སྒྲ་
གདངས་འཇམ་པའི་སྒོ་ནས་བརྗོད་པས་ན་སྲོག་ཆུང་གི་ཡི་གེ་དང་། འཇམ་
པའི་ཡི་གེ་ཞེས་བྱ་ཞིང༌། གསལ་བྱེད་ཀྱི་སྡེ་པ་རྣམས་ཀྱི་གཉིས་པ་ཁ་ཚ་ཋ་ཐ་
ཕ་ལྔ་དང་། བཞི་པ་གྷ་ཛྷ་ཌྷ་དྷ་བྷ་ལྔ། དྲོ་བ་ཤ་ཥ་ས་ཧ་བཞི། མཐར་ཟད་
ཀྱི་ཡི་གེ་ཀླུ་བཅས་བཅོ་ལྔ་ནི། བརྗོད་པའི་རླུང་ཤུགས་རྩུབ་ཅིང་། སྒྲ་
གདངས་རྩུབ་པའི་སྒོ་ནས་བརྗོད་པས་ན་སྲོག་ཆེན་གྱི་ཡི་གེ་དང་། རྩུབ་པའི་
ཡི་གེ་ཞེས་བྱ་ལ། དེ་བོད་ཡིག་ལ་སྦྱར་ན་འཐུག་པོ་ལྔ་དང་ལོག་པ་ལྔ་དོར་
བའི་གཞན་སྔར་བཞིན་ལ།. ཅ་ཆ་ཇ་གསུམ་པོ་དེ་ཙ་ཚ་ཛ་གསུམ་ལ་བསྡུ་ཞིང་།
ཞ་ནི་ཤ་ཡིག་གི་སྒྲ་གདངས་ལས་དམའ་ཞིང་སྐྱེ་གནས་གཅིག་པས་དེར་བསྡུ་ལ།
དེ་བཞིན་དུ་ཟ་ས་ཡིག་དང་། འ་ཨ་ལ་བསྡུ་བར་བྱ་དགོས་པ་ཡིན་ནོ། །འོན་
ཀྱང་སྐབས་འདིར་སུམ་རྟགས་ཀྱི་གཞུང་ནས་བཤད་པའི་ཕོ་མོ་མ་ནིང་གི་ཡི་གེ་
ངོས་འཛིན་ཚུལ་དང་། སྐབས་འདིར་བཤད་ཚུལ་གཉིས་གཏན་ནས་མི་
མཚུངས་པའི་འགལ་བ་ཡོད་པ་ནི། དཔེར་ན། ཀ་ཙ་ཏ་པ་བཞི་སུམ་རྟགས་
ཀྱི་གཞུང་དུ་ཕོའི་ཡི་གེ་སྒྲ་གདངས་ཤུགས་ཆེ་བའི་ཡི་གེར་བཞག་པ་ཡིན་ཀྱང་།
སྐབས་འདིར་སྒྲ་འཇམ་པའི་ཡི་གེར་བཤད་པ་དང་། དེ་བཞིན་ཁ་ཚ་ཐ་ཕ་
79



བཞི་སུམ་རྟགས་ཀྱི་གཞུང་དུ་སྒྲ་གདངས་ཤུགས་ཆེ་ཆུང་མཉམ་པའི་མ་ནིང་གི་
ཡི་གེར་བཞག་པ་དེ། སྐབས་འདིར་སྒྲ་གདངས་རྩུབ་པའི་ཡི་གེར་བཞག་པ་ལྟ་
བུ་བཅས་སྙན་ངག་གི་གཞུང་ནས་བཤད་ཚུལ་དང༌། སུམ་རྟགས་ཀྱི་གཞུང་
ནས་བཤད་ཚུལ་གཉིས་མི་འདྲ་བ་ཡོད་པར་བརྟེན། ཏཱ་ལའི་བླ་མ་སྐུ་ཕྲེང་ལྔ་
པ་དང་། ཁམས་སྤྲུལ་ཆོས་ཀྱི་ཉི་མ་གཉིས་ཀྱི་སྙན་ངག་འགྲེལ་བ་གཉིས་སུ་
རྒྱན་འདི་དག་གི་སྐབས་སུ་སྲོག་ཆེན་སྲོག་ཆུང་གི་ཁྱད་པར་སུམ་རྟགས་ཀྱི་་་་་་
གཞུང་ནས་བཤད་པ་ལྟར་བྱས་ན་ལེགས་ཞེས་གསུངས་ཀྱང་། སྔ་རབས་ཀྱི་
མཁས་པ་སུས་ཀྱང་དེ་ལྟར་བྱས་ནས་བརྩམས་པ་ཞིག་ད་ཕན་བདག་གིས་མ་་་་
མཐོང་སྟབས། འདིར་རེ་ཞིག་སྔ་རབས་བོད་ཀྱི་མཁས་པ་མང་ཆེ་བའི་བཞེད་
སྲོལ་ལྟར་རྒྱ་གར་སྐད་ཀྱི་སྲོག་ཆེ་ཆུང་གི་ཁྱད་པར་གཞིར་བཟུང་ནས་འཆད་་་་
པར་འདོད་དོ།།
སྐབས་འདིར་བཤད་པའི་སྲོག་ཆུང་གི་ཡི་གེ་ཞེས་པ་དང་། འཇམ་པ་
དང་། ཡང་བ་དང༌། ལྷོད་པ་དང་ཡི་གེ་མཆོག་ཅེས་པ་རྣམས་མིང་གི་རྣམ་
གྲངས་ཡིན་ཞིང་། དེ་བཞིན་དུ། སྲོག་ཆེན་གྱི་ཡི་གེ་དང་། རྩུབ་པ་དང་། ལྕི་
བ་དང་། དམ་པ་དང༌། དམན་པའི་ཡི་གེ་ཞེས་པ་རྣམས་ཀྱང་མིང་གི་རྣམ་
གྲངས་ཡིན་ནོ། །
སྦྱར་བའི་རྒྱན་གྱི་ནང་གསེས་དང་པོ་ཤར་ཕྱོགས་པས་འདོད་པའི་སྦྱར་རྒྱན་ནི།
སྲོག་ཆུང་ཤས་ཆེ་ཡི་གེ་གཅིག།
ཡང་ཡང་བསྐོར་བ་ཤར་པའི་ལུགས།།
ཤར་ཕྱོགས་གོ་ཌཱ་པའི་མཁས་པ་རྣམས་ཀྱིས་ནི། སྲོག་ཆུང་གི་ཡི་གེ་ཤས་ཆེ་བ་
ཞིག་ཡིན་པར་མ་ཟད། གསལ་བྱེད་ཀྱི་ཡི་གེ་གཅིག་ཉིད་ཡང་ཡང་དུ་བསྐོར་
80



བའི་རྗེས་སུ་ཁྲིད་པ་ཞིག་ལ་འདོད་པ་ཡིན་ནོ། །དེའི་མཚན་གཞི་དཔེར་བརྗོད།
རྩ་བ་ལས་འབྱུང་བ་ནི།
ལྷོད་པ་མཱ་ལ་ཏཱི་མཱ་ལ།།
ལོ་ལཱ་ལི་ཀ་ལི་ལཱ་བཞིན། །ཞེས་པ་སྟེ། བོད་སྐད་དུ་བསྒྱུར་ན།
མཱ་ལ་ཏཱི་ནི། ཛཱ་ཏིའི་མེ་ཏོག མཱ་ལ་ནི་ཕྲེང་བ། ལོ་ལཱ་ནི་སྲེད་པ། ལི་ཀ་ནི་
བུང་བ། ལི་ལཱ་ནི་འཁོར་བ་སྟེ། དོན་དྲིལ་ན། ཛཱ་ཏིའི་མེ་ཏོག་གི་ཕྲེང་བར་
སྲེད་པའི་བུང་བ་འཁོར་བ་ཞེས་པ་སྟེ། ལ་ཡིག་ལ་བསྐོར་བའི་རྗེས་ཁྲིད་ཡིན་
པ་ལྟ་བུའོ།།
ཤར་པས་འདོད་པ་ལྟར་གྱི་རྗེས་ཁྲིད་ཅན་གྱི་སྦྱར་བའི་གོ་དོན་དཔེ་་་་་་
བརྗོད། འདར་པ་ལོ་ཙཱ་བས།
ཡང་ཡང་ཡོལ་མེད་ཡིད་ཀྱི་ཡོལ་གོ་རུ།།
ཡང་དག་ཡོངས་ཀྱི་ཡུལ་དུ་མ་གྱུར་པ།།
ཡང་དག་ཡིད་འོང་ཡིད་བཞིན་དབང་གི་རྒྱལ།།
ཡབ་གཅིག་ཡུད་ཙམ་མ་ཡིན་རྟག་ཏུ་རོལ། །ཞེས་པ་ལྟ་བུའམ།
ཡང་ན། (རང》ལང་ལོང་ཆུ་འཛིན་ལངས་པའི་གྲིབ་མ་ལ།།
ལ་ལ་ལས་དོན་རྒྱ་ཆེའི་གཏམ་ལ་གཞོལ།།
ལེ་ལོ་དང་བྲལ་ལོང་མེད་བརྩོན་ལྡན་ཀུན།།
ལ་འུར་ལས་བཟང་ལག་ཏུ་ལེན་ལ་འབད།།
ཞེས་ལ་ཡིག་ལ་བསྐོར་བའི་རྗེས་ཁྲིད་བྱས་པ་ལྟ་བུ།
སྦྱར་བའི་རྒྱན་གྱི་ནང་གསེས་གཉིས་པ་ལྷོ་ཕྱོགས་པས་འདོད་པའི་སྦྱར་རྒྱུན་ནི།
81 ，



སྲོག་ཆེན་ཤས་ཆེ་སྲོག་ཆུང་ཡང་།།
འགའ་ཞིག་བསྲེས་པ་ལྷོ་པའི་ལུགས།།
གོང་གསལ་ཤར་ཕྱོགས་པའི་བཞེད་པ་ལས་གོ་ལྡོག་ནས་སྲོག་ཆེན་གྱི་ཡི་གེ་ཤས་
ཆེ་ཞིང་། སྲོག་ཆུང་གི་ཡི་གེ་ཡང་འགའ་ཞིག་བསྲེས་པ་ནི་ལྷོ་ཕྱོགས་བེ་དགྷས་
འདོད་པའི་སྦྱོར་བ་ལྕི་བ་བྱེད་ཚུལ་ཡིན་ཏེ། དེའི་མཚན་གཞི་དཔེར་བརྗོད་རྩ་
བ་ལས་བཤད་པ། །
མཱ་ལ་ཏཱི་དཱ་མ།།
ལམ་བྷི་ཏམ་བྷ་མ་རཿ །།
ཞེས་པ་སྟེ། དེ་བོད་སྐད་དུ་བསྒྱུར་ན། མཱ་ལ་ཏཱི་ནི། ཛཱ་ཏིའི་མེ་ཏོག དཱ་མ་ནི་
ཕྲེང་བ། ལམ་གྷི་ཏམ་ནི་འཁོར་བ། བྷ་མ་རི་ནི་བུང་བ་རྣམས་ཞེས་པ་སྟེ།
དོན་དྲིལ་ན། ཛཱ་ཏིའི་མེ་ཏོག་ཕྲེང་བ། །བུང་བ་རྣམས་ཀྱིས་འཁོར་ཞིང་
ལྡིང་། །ཞེས་པའོ།།
གོང་གསལ་རྩ་བ་ཉིད་ནས་ལྷོ་ཕྱོགས་པའི་སྦྱར་རྒྱུན་གྱི་ངོ་བོ་ངོས་འཛིན་
གྱི་སྐབས་སུ་སྲོག་ཆེན་གྱི་ཡི་གེ་མང་ཞིང་། སྲོག་ཆུང་ཡང་འགའ་ཞིག་དགོས་
པར་བཤད་ནས། སྐབས་འདིར་དཔེར་བརྗོད་ལ་ཡི་གེ་རྩུབ་པ་ཉུང་ཞིང་
འཇམ་པ་ཤས་ཆེ་བ་བྱས་འདུག་པ་དཔེར་བརྗོད་དང་མཚན་ཉིད་མི་མཐུན་ནོ་
སྙམ་ན། དེའི་སྐྱོན་མེད་དེ། རྒྱ་གར་སྐད་ཀྱི་དབང་དུ་བྱས་ན། གསལ་བྱེད་
ཡི་གེ་དེ་ཉིད་སྤྱིར་བཏང་ལ་འཇམ་པ་ཡིན་ཀྱང་། དབྱངས་ཤིན་ཏུ་རིང་བ་ཨི་
སོགས་ང་རོ་ཅན་དང༌། རྣམ་བཅད་ཅན་རྣམས་ནི་སྲོག་ཆེན་དང་འདྲ་བས་
འདིར་སྲོག་ཆེན་གྱི་ཁོངས་སུ་བགྲངས་པ་ཡིན། དངོས་སུ་སྲོག་ཆེན་གྷ་དང་གྷ་
གཉིས་དངོས་སུ་ཡོད་པས་ན་མཚན་ཉིད་དང་མི་མཐུན་པའི་སྐྱོན་མེད་དོ།།



，
༣ ༣
༣
གོང་གསལ་ལྷོ་པའི་བཞེད་པ་ལྟར་གྱི་སྲོག་ཆེན་གྱི་ཡི་གེ་མང་ཞིང་སྲོག་་་་
ཆུང་གི་ཡི་གེ་ཉུང་བའི་སྦྱར་རྒྱན་གྱི་མཚན་གཞི་དཔེར་བརྗོད། འདར་པ་ལོ་
ཙཱ་བས།
སྣ་ཚོགས་ཤེས་བྱའི་ཆུ་གཏེར་པ་མཐའ་རུ།།
བརྒལ་འདོད་བསྟོད་བསྔགས་སྙན་བརྗིད་ང་རོའི་སྒྲས།།
བསྐུལ་ན་སྒྲིབ་བྲལ་མཁྱེན་པའི་སྤྱན་རས་ཀྱིས།།
དུས་ཀུན་སྐྱོང་མཛད་ཤེས་རབ་ཡེ་ཤེས་སྐུ། །ཞེས་པ་ལྟ་བུའམ།
ཡང་ན། （རང)ཁ་ཆར་འཚུབས་པའི་ཚང་ཚིང་ནགས་ཚལ་ཁྲོད།།
༣ ，་ ་ ་ ་ ་
ཤ་ཟ་གཅན་གཟན་འཕར་སྤུང་མཆོངས་ཤིང་འཕྱོ།།
མཐོ་ཞིང་ལྷུན་ཆགས་བྲག་གི་ས་འཛིན་རྩེར།།
བྱ་རྒྱལ་རྒོད་པོའི་གཤོག་འགྱུར་ངོམ་པ་མཐོང་། །ཞེས་པ་ལྟ་བུའོ།།
(7)ཐུན་མོང་མ་ཡིན་པའི་རྒྱན་བཅུའི་ནང་གསེས་གཉིས་པ་རབ་་་་
དྭངས་བཤད་པ།
རབ་དྭངས་ཀྱི་ནང་གསེས་དང་པོ་ལྷོ་ཤར་ཐུན་མོང་གི་རབ་དྭངས་ནི། ་
ཐུན་མོང་འཇིག་རྟེན་ལ་གྲགས་ཤིང་།། .
གོ་སླ་དོན་གསལ་རབ་དྭངས་ཡིན།།
བརྗོད་བྱ་དང་རྗོད་བྱེད་གཉིས་ཀ་འཇིག་རྟེན་ལ་ཐུན་མོང་དུ་གྲགས་པའི་དོན་
༣ ༣་༣ ༣༣༣༣



ཅན་གཙོ་བོར་སྦྱར་བས། གོ་སླ་ཞིང་དོན་གསལ་བ་ཉིད་ཀྱི་ཡོན་ཏན་དང་ལྡན་
པ་ཞིག་ལ་ཤར་པ་དང་ལྷོ་པ་གཉིས་ཀས་འདོད་ཅིང་གོ་དོན་དེ་དང་མཐུན་་་་་་
པའི་མཚན་གཞི་དཔེར་བརྗོད་རྩ་བ་ལས་བཤད་པ།
ཟླ་བའི་མཚན་མ་ཨུཏྤལ་གྱི།།
འོད་ཀྱིས་མཛེས་པ་རྒྱས།།
ཞེས་པ་སྟེ། ཟླ་བའི་དཀྱིལ་འཁོར་གྱི་ངོས་ལ་སྣང་བའི་མཚན་མ་རི་བོང་ཅན་
གྱི་གཟུགས་དེས་ནི་མདོག་སྔོ་བའི་ཨུཏྤལ་གྱི་འོད་ཀྱིས་མཛེས་པ་རྒྱས། ཞེས་
བརྗོད་དོན་བདེ་བླག་ཏུ་གོ་ནུས་པ་ལྟ་བུ་སྟེ། གོ་དོན་དེ་དང་མཐུན་པའི་
དཔེར་བརྗོད། འདར་པ་ལོ་ཙཱ་བས།
དྭངས་གསལ་རྙོག་པ་མེད་པའི་མཚོ་འགྲམ་ན།།
སྙན་འཇེབས་སྒྲ་དབྱངས་སྒྲོག་པའི་ངང་མོ་དཀར།།
རབ་མཛེས་དྲ་བས་འབྲེལ་བའི་ཡན་ལག་ཟུང་།།
ལམ་ལམ་བགྲོད་འདི་ཀུན་གྱི་མིག་ལམ་གསལ། །ཞེས་པ་ལྟ་བུའམ།
ཡང་ན། (རང)སུག་པར་ལེགས་བཟུང་སྨྱུ་གུའི་རྩེ་མོ་ཡིས།།
རབ་བསྐུལ་མིག་སྨན་མདངས་འཛིན་ཁུ་བའི་རྒྱུན།།
མྱུར་བའི་ཤུགས་ཀྱིས་བབས་པའི་ཕྱི་རྗེས་སུ།།
འབྲངས་ཏེ་རྒྱུ་བའི་མིག་འབྲས་ཡིད་དུ་འོང་། །ཞེས་པ་ལྟ་བུའོ།།
རབ་དྭངས་ཀྱི་ནང་གསེས་གཉིས་པ་ཤར་པ་འགའ་ཞིག་གིས་འདོད་པའི་རབ་
དྭངས་ནི།
འཇིག་རྟེན་ལ་ནི་གྲགས་མིན་ཀྱང་།།
སྒྲ་བཤད་རུང་བར་འགའ་ཞིག་འདོད།།
84



བརྗོད་བྱ་རྗོད་བྱེད་གཉིས་ཀ་འཇིག་རྟེན་ལ་ཡོངས་སུ་གྲགས་པ་མིན་ཀྱང་།
ངེས་ཚིག་གི་སྒོ་ནས་སྒྲ་བཤད་དུ་རུང་བ་ཞིག་ལ་རབ་དྭངས་ཞེས་ཤར་པ་་་་་་་
འགའ་ཞིག་འདོད་དོ། །
གོ་དོན་དེ་དང་མཐུན་པའི་མཚན་གཞི་དཔེར་བརྗོད་རྩ་བ་ལས་བཤད་པ།
ཤིན་ཏུ་དཀར་མིན་ཆུ་ལས་སྐྱེས།།
དེ་འདྲས་མཚན་པ་འོད་དཀར་ཅན།།
ཞེས་པ་སྟེ། སྔོན་པོ་ལ་ཤིན་ཏུ་དཀར་མིན་དང་། ཨུཏྤལ་ལ་ཆུ་སྐྱེས་ཀྱི་སྒྲ་
བཤད་དུ་རུང་བ་ཙམ་ཡིན་པས། ཤིན་ཏུ་དཀར་མིན་ཆུ་སྐྱེས་ཏེ། ཨུཏྤལ་ལ་
སྔོན་པོའི་ཁ་དོག་དང་འདྲ་བའི་རི་བོང་གི་གཟུགས་བརྙན་གྱིས་མཚན་པ་ནི་་་་
འོད་དཀར་ཅན་ཡིན་ཞེས་བརྗོད་དོན་གོ་དཀའ་བར་བྱས་པ་ཞིག་གོ །གོ་དོན་
གྱི་དཔེར་བརྗོད་ལ་བོད་མཁས་པས།
སྣང་མིན་ལམ་དུ་འཕྱན་ལ་བརྩེ་བའི་གཉེན།།
བདུད་རྩིའི་ཟེར་བརྒྱ་ཡོངས་གང་ཆུ་ལས་སྐྱེས།།
འགྲོ་འདིའི་ལེགས་བྱས་ཀྱིས་དྲངས་ལྷས་རྩེན་མར།།
རོལ་འདི་ཚངས་པའི་བུ་ཡི་ཡི་གར་འོང་། །ཞེས་པ་ལྟ་བུའམ།
ཡང་ན། (རང)འཛིན་བྱེད་ལ་བརྟེན་དབྱུ་གུའི་རྩེ་མོ་ཡིས།།
ལེགས་བསྐུལ་དཀར་མིན་ལུས་འཆང་ཅང་ཤེས་རྟ།།
མྱུར་མགྱོགས་བང་རྩལ་འགྲན་པའི་ཕྱི་བཞིན་དུ།།
རྒྱུག་པའི་མཐོན་མཐིང་ནོར་བུའི་འོད་ཅན་མཛེས།།ཞེས་པ་ལྟ་བུའོ།།
(8)ཐུན་མོང་མ་ཡིན་པའི་རྒྱན་གྱི་ནང་གསེས་གསུམ་པ་མཉམ་ཉིད་
བཤད་པ།
85



མཉམ་ཉིད་ཀྱི་ནང་གསེས་དང་པོ་ལྷོ་ཕྱོགས་པའི་འདོད་པ།
མཉམ་པ་སྦྱོར་བ་མི་མཉམ་བྲལ།།
དེ་ནི་འཇམ་རྩུབ་བར་མ་སྟེ།།
ཚིག་སྦྱོར་འཇམ་རྩུབ་བར་མ་ཡི།།
ཡི་གེ་བཀོད་པའི་སྐྱེ་གནས་ཅན།།
མཉམ་པ་ཞེས་པ་ནི་ཚིག་གི་སྦྱོར་བ་དེ་ཉིད་ཡི་གེ་འཇམ་རྩུབ་ཆ་མི་མཉམ་པ་་་་
དང་བྲལ་བ་སྟེ། དེ་ནི་ཚིག་གི་སྦྱོར་བ་འཇམ་རྩུབ་ཆ་མཉམ་པར་བྱས་པ་
འཇམ་རྩུབ་བར་མའི་ཡི་གེ་བཀོད་པའི་སྐྱེ་གནས་ཅན་ཏེ་ངག་གི་སྦྱོར་བ་ཞིག་
ལ་འདོད་པ་ཡིན། དེ་ཡང་ཚིག་སྦྱོར་གྱི་རྐང་པའི་ཡི་གེ་རྣམས་ལྕི་ཡང་ཆ་
སྙོམས་པ་སྟེ། ཚིགས་བཅད་ཀྱི་ཚིག་རྐང་སྔ་མ་གཉིས་འཇམ་པ་དང་། ཕྱི་མ་
གཉིས་རྩུབ་པར་བྱས་པའམ། ཚིག་རྐང་སྔ་ཕྱི་ལྕི་ཡང་སྤེལ་མའི་ཆ་མཉམ་པ་
གང་རུང་ཞིག་ལ་འདོད་པ་ཡིན།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཀོ་ཀི་ལཱ་ལཱ་པ་པཱ་ཙཱ་ལོ།།
མཱ་མེ་ཏི་མ་ལ་ཡཱ་ནི་ལཿ །།
༣ ༣༣ ༣
ཨུ་ཙྪ་ལ་ཙྪི ཀ་རཱ་ཙྪ་༎
ནི་རྫུ་རམ་བྷ ཀ་ནོ་ཀྱེ་ཏ །། །
ཞེས་པ་འདི་ཡིན་ལ། དེ་བོད་སྐད་དུ་བསྒྱུར་ན།
ཁུ་བྱུག་ཅ་ཅོ་སྒྲོགས་བྱེད་ཅིང་།།
ཉར་མ་རབ་འཐོར་དྭངས་ཤིང་དྭངས།།
༣༢༣ ༣
86



ཆུ་རྒྱུན་ཆུ་ཐིགས་ཀྱིས་བྲན་པའི།།
མ་ལ་ཡཱ་རླུང་བདག་ལ་འོངས།།
ཞེས་པ་སྟེ། གོ་དོན་ནི། དཔྱིད་དུས་སུ་དགའ་བའི་ཅ་ཅོ་སྒྲོགས་པར་བྱེད་
ཅིང་། དེ་དང་ལྷན་ཅིག་དྭངས་ཤིང་ཆེས་དྭངས་པའི་ཆུ་རྒྱུན་འབབ་པའི་ཆུ་
ཐིགས་ཀྱིས་བྲན་པའི་ཉར་མ་སྟེ་ཟེགས་མ་འཐོར་བར་བྱེད་པའི་མ་ལ་ཡཱ་ཡི་་་་་
ནགས་ཚལ་ལས་འོངས་པའི་རླུང་བསིལ་ཞིང་དྲི་བསུང་འཐུལ་བ་འདི། བདག་
ལ་འདོད་པ་འཕེལ་བའི་ཆེད་དུ་འོངས་པར་ངེས་ཏེ། རྒྱུ་མཚན་ཅིའི་ཕྱིར་ན།
ཁུ་བྱུག་གི་སྒྲ་སྙན་པོ་ཐོས་པ་དེ་དང་། ཙན་དན་གྱི་དྲི་བསུང་འཐུལ་བའི་རླུང་
བསིལ་བ་ལུས་ལ་རེག་པའི་རྐྱེན་དེ་གཉིས་ལ་བརྟེན་ནས་བདག་འདོད་པས་་་་་
གཟིར་བའི་ཕྱིར་ཞེས་སོ།།
དཔེར་བརྗོད་འདི་བོད་སྐད་དུ་བསྒྱུར་པས་མཚན་ཉིད་ཞིག་ཀྱང་། རྒྱ་
སྐད་སོར་བཞག་བྱས་ན་ཚིག་རྐང་གི་ཕྱེད་སྔ་མར་ཀ་ལ་པ་ཙ་མ་ཏ་ལ་སོགས་པ་
ཡི་གེ་འཇམ་པ་ཤས་ཆེ་ཞིང་། ཕྱེད་ཕྱི་མར་ཚ་ཛྷ་བྷ་ཀྵ་སྟེ་ཡི་གེ་རྩུབ་པ་ཤས་ཆེ་
བ་བཅས་ཚིག་སྦྱོར་གྱི་རྐང་པ་འཇམ་རྩུབ་དོ་མཉམ་པའོ།།
དེ་དང་མཐུན་པའི་གོ་དོན་དཔེར་བརྗོད་ལ་བོད་མཁས་པས།
རྩ་ལྗང་མྱུ་གུའི་འདབ་དང་ཀ་མ་ལ།།
རྣམ་བཀྲ་དབྱར་གྱི་དཔལ་མོ་ཡིད་འོང་མར།།
འཁྲིལ་ཕྱིར་སྤྲིན་ཚོགས་སྒྲོགས་ལ་འབྲུག་སྒྲ་ཡི།།
སྒེག་རྣམས་སྒྲོ་གདུགས་བསྒྲེངས་ཤིང་གར་བསྒྱུར་རོ།།
༣ ༣ ༣༣༣༣ ༣
87



༣།
༣
༣
༣ ༣༣༣
ཞེས་པར་ཚིག་རྐང་སྔ་མ་གཉིས་འཇམ་པ་ཤས་ཆེ་ཞིང་། ཕྱི་མ་གཉིས་རྩུབ་པ་
ཤས་ཆེ་བ་ལྟ་བུ་དང་། །
ཡང་ན། (རང)མ་ལ་ཡ་ཡི་ཙན་དན་གཞོན་ནུ་བཞིན།།
ལུས་ཀྱི་ན་ཚོད་ཡོངས་སུ་རྫོགས་མིན་ཡང༌།།
ཡོན་ཏན་དྲི་བསུང་འཐུལ་བའི་ངང་ཚུལ་འདིས།།
མཁས་རློམ་ཕལ་བའི་ཤིང་ལ་འཕྱ་ཞིང་རྒོད།།
ཞེས་པའི་ཚིག་རྐང་ཕྱིད་སྔ་མར་འཇམ་པ་བཅུ་གཅིག་དང་། རྩུབ་པ་བདུན།
ཕྱེད་ཕྱི་མར་རྩུབ་པ་བཅུ་གཅིག་དང་། འཇམ་པ་བདུན་བཅས་འཇམ་རྩུབ་ཆ་
མཉམ་པ་ལྟ་བུའོ།།
མཉམ་ཉིད་ཀྱི་ནང་གསེས་གཉིས་པ་ཤར་ཕྱོགས་པའི་མཁས་པ་རྣམས་ཀྱིས་་་་་
བཞེད་པ་ལྟར་ན།
འཇམ་རྩུབ་གྲངས་ནི་མི་མཉམ་ཡང་།།།
དབྱེ་བ་ལྡན་པ་ཤར་པའི་ལུགས།།
ཚིག་སྦྱོར་གྱི་རྐང་པའི་འཇམ་རྩུབ་ཆ་མི་མཉམ་ཡང་། འཇམ་རྩུབ་ཀྱི་
དབྱེ་བ་ཡོད་ཕྱིན་བརྗོད་བྱའི་དོན་དང་། རྗོད་བྱེད་ཀྱི་ཚིག་སྦྱོར་ལ་ལྟོས་ནས་
མཉམ་པའི་ཡོན་ཏན་དུ་བཞེད་པ་ཡིན་ཏེ། དེའི་མཚན་གཞི་དཔེར་བརྗོད་རྩ་
བ་ལས་བཤད་པ། །
ཙནྡན་པྲ་ན་ཡོ་གྷ་ནྟི།
མནྡོ་མ་ལ་ཡཱ་མཱ་རུ་ཏཿ །།
-----



སྤ་རྙཏེ་རུ་དྷམ་དྷི་མོ།།
པ་ར་རཱ་མཱ་ན་ནཱ་ནི་ལོ།
ཞེས་པ་འདི་ཡིན་ཞིང་། དེ་བོད་སྐད་དུ་བསྒྱུར་ན།
ཙན་དན་གྱིས་བགོས་དྲི་ལྡང་ཞིང་།།
འཇམ་པ་མ་ལ་ཡཱ་ཡི་རླུང་།།
བདག་གི་བརྟན་འགོག་དགའ་མ་ནི།།
མཆོག་གི་ཁ་ཡི་རླུང་དང་འགྲན།།
ཞེས་པ་འདི་ཡིན་ལ། གོ་དོན་ནི། ཙན་དན་གྱི་བསུང་ཞིམ་བགོས་པའི་དྲི་
ངད་ལྡང་ཞིང་། རེག་བྱ་འཇམ་པ་དང་ལྡན་པའི་མ་ལ་ཡཱ་ཡི་རླུང་འདི་ནི།
བདག་གི་སེམས་ཀྱི་བརྟན་པ་འགོག་ཅིང་ཆགས་པས་མྱོས་པར་བྱེད་པའི་་་་་་་
དགའ་མ་མཆོག་གི་ཁའི་རླུང་སྟེ། དབུགས་དྲི་ཞིམ་པ་དང་འགྲན་པར་བྱེད་དེ།
དེ་གཉིས་ཀ་བྱེད་ལས་ཀྱི་སྒོ་ནས་མཚུངས་སོ། །ཞེས་པའོ།།
དཔེར་བརྗོད་འདི་ཉིད་བོད་སྐད་དུ་བསྒྱུར་བས་མཚན་ཉིད་ཞིག་ཀྱང་།
རྒྱ་སྐད་སོར་བཞག་བྱས་ན། རྐང་པ་གསུམ་པར་སྲོག་ཆེན་དྷ་མང་དུ་ཚོགས་
ཤིང༌། རྐང་པ་གཞན་གསུམ་གྱི་རྐང་པ་དང་པོའི་མཐར་དྷ་གཅིག་ཙམ་མ་
གཏོགས་གཞན་ཐམས་ཅད་འཇམ་པ་ཁོ་ནར་ཡོད་པས་རྐང་པ་འཇམ་རྩུབ་་་་་
གྲངས་མི་མཉམ་ཡང་། བརྗོད་བྱའི་དོན་གྱི་སྦྱོར་ཚུལ་ལ་ལྟོས་ནས་མཉམ་པའི་
ཡོན་ཏན་དུ་བཞེད་པ་ལྟར་རོ། །གོ་དོན་དེ་དང་མཐུན་པའི་དཔེར་བརྗོད་ལ་
བོད་མཁས་པས།
ཉི་འོད་དལ་བུས་འཁྱུད་པ་པདྨོའི་རྫིང་།།
89



༣
༣ ༣་
ཡང་ཡང་ཉུལ་བ་བུང་བའི་བུ་མོའི་གླུས།།
ལེན་ཚུལ་གནྟ་གྷ་ཡི་སྒེག་མོ་ལ།།
ཅོ་འདྲིར་བྱེད་འདི་དཔྱིད་ཀྱི་ཡོན་ཏན་ནོ། །ཞེས་པ་ལྟ་བུའམ།
ཡང་ན། (རང)དཀར་འཇམ་ཤོག་བུའི་མེ་ལོང་གཙང་མའི་ངོས།།
རབ་མཛེས་ཡི་གེའི་གཟུགས་བརྙན་ལེགས་བཀྲ་ཞིང༌།
དོན་བཟང་སྙན་ཚིག་ངོ་མཚར་སྒྱུ་རྩལ་ངོམ།།
འདི་ཀོ་བློ་ལྡན་དགྱེས་པའི་གཟིགས་མོར་ཆེ། །ཞེས་པ་ལྟ་བུའོ།།
(9)ཐུན་མོང་མ་ཡིན་པའི་རྒྱན་གྱི་ནང་གསེས་བཞི་པ་སྙན་པ་་་་་་
བཤད་པ།
སྙན་པའི་ནང་གསེས་དང་པོ་སྙན་པའི་ཡོན་ཏན་ངོས་གཟུང་བ་ནི།
སྙན་པ་ཚིག་དང་དོན་གཉིས་ཀར།།
སྒྲ་དང་དོན་གྱི་ཉམས་དང་ལྡན།།
སྙན་པའི་ཡོན་ཏན་ནི་རྗོད་བྱེད་ཀྱི་ཚིག་དང༌། བརྗོད་བྱའི་དོན་གཉིས་
ཀར་སྒྲ་དང་དོན་གྱི་ཉམས་ཁྱད་པར་ཅན་དང་ལྡན་པ་དེ་འདྲ་ཞིག་སྟེ། དེ་
དང་མི་ལྡན་པའི་གྲོང་ཚིག་འོག་ནས་བཤད་པ་ལྟ་བུ་ནི་སྙན་པའི་ཉམས་མེད་་་་
པས་ངེས་པར་སྤོང་དགོས་སོ།།
སྙན་པའི་ནང་གསེས་གཉིས་པ་སྒྲའི་ཉམས་འདོན་ཚུལ་སྤྱིར་བཤད་པ་ནི།
སྒྲ་ནི་གང་དང་ཅི་ཡིས་ཀྱང་།།
90



གང་ཞིག་མཚུངས་པར་ཉམས་མྱོང་བ།།
དེ་ཡི་གཟུགས་སོགས་ཚིག་ཉེ་བ།།
རྗེས་སུ་ཁྲིད་བཅས་ཉམས་དང་ལྡན།།
ངག་ཏུ་བརྗོད་པའི་སྒྲ་ནི་ཡི་གེ་དང་སྐྱེ་གནས་སོགས་གང་དང་ཅི་ཡི་སྒོ་་་་
ནས་ཀྱང་། གང་ཞིག་ཚིག་སྔ་མ་ལ་ཇི་ལྟར་ཡོད་པ་དང་མཚུངས་པར་ཚིག་
རྐང་ཕྱི་མར་ཉམས་སུ་མྱོང་བ་སྟེ་ཡོད་པའི་ཚིག་སྦྱོར་དེ་ཡི་གཟུགས་སོགས་ཚིག་
སྔ་མའི་རྗེས་སུ་ཚིག་ཕྱི་མ་ཐག་ཉེ་བར་ཡོད་པའམ་རྗེས་སུ་ཁྲིད་པ་དང་བཅས་
པ་ནི། སྒྲ་ཡི་སྒོ་ནས་སྙན་པའི་ཉམས་དང་ལྡན་པ་ཡིན་ནོ།།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཨེཥཱརཱ་ཛཱ་ཡ་དཱལགླིམ།།
པཱབྷ་བཱ་ན་བྲ་ཧྥཎ་པི་ཡ།།
ཏ་དཱ་པྲ་བྷ་ཏི་དྷརྨ་སྱ།།
ལོ་ཀ་པ་སྨིནྣཏ་པ་པོཉ་བྷ་བ་ཏྲ།
ཞེས་པ་འདི་ཉིད་ཡིན་ལ། བོད་སྐད་དུ་བསྒྱུར་ན།
གང་ཚེ་བྲམ་ཟེ་དགའ་བ་ཡི།།
རྒྱལ་པོ་འདི་ཡི་དཔལ་ཐོབ་འགྱུར།།
དེ་ནས་བཟུང་སྟེ་ཆོས་ཀྱི་ནི།།
དགའ་སྟོན་འཇིག་རྟེན་འདི་རུ་བྱུང་།།
ཞེས་པ་སྟེ། གོ་དོན་ནི། གང་གི་ཚེ་བྲམ་ཟེའི་ཚོགས་མཆོད་པས་དགའ་བར་
བྱེད་པའི་རྒྱལ་པོ་འདི། བསོད་ནམས་དེའི་མཐུས་རྒྱལ་སྲིད་ཀྱི་དཔལ་ཐོབ་
པར་འགྱུར་ལ། དེ་ནས་བཟུང་སྟེ་རིག་བྱེད་ཀྱི་ཆོས་ཀྱི་དགའ་སྟོན་འཇིག་རྟེན་
91



འདིར་བྱུང་བར་གྱུར་ཏོ། །ཞེས་པའི་དོན་ཡིན་ལ། དཔེར་བརྗོད་འདི་བོད་
སྐད་དུ་བསྒྱུར་བས་མཚན་ཉིད་ཞིག་ཀྱང་རྒྱ་དཔེ་སོར་བཞག་བྱས་ན་དབྱངས་
ཨ་རིང་པོ་དུ་མ་སྔ་ཕྱིར་བྱུང་ཞིང་། པ་སོགས་མཆུའི་སྐྱེ་གནས་ཅན་གྱི་ཡི་གེ་
འགའ་རྗེས་སུ་ཁྲིད་པ་དང༌། བརྩེགས་པའི་ཡི་གེ་དུ་མའང་རྗེས་ཁྲིད་དུ་ཡོད་
ལ། དངོས་སུ་པྲ་དྲི་རྣམས་རྗེས་སུ་ཁྲིད་པ་ལྟ་བུ་ཡིན་ནོ།།
གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
པད་མའི་དཔལ་ལ་བུང་བའི་བུ་མོ་བཞིན།།
ཟབ་རྒྱས་རྒྱུད་དང་རྒྱུད་འགྲེལ་རྒྱ་ཆེའི་གཞུང་།
ཤེས་འདོད་རྣམ་དཔྱོད་ལང་ཚོས་ཡོངས་གང་རྣམས།།
ཡང་ནས་ཡང་དུ་ཡང་དག་དོན་ལ་སེམས། །ཞེས་པར། ཚིག་རྐང་
དང་པོ་སྐྱེ་གནས་མཆུ་དང༌། གཉིས་པར་མགོ་ལྡན་པའི་ག་ཡིག གསུམ་པ་ར་
མགོ་ཅན་གྱི་ན་ཡིག བཞི་པ་ང་ཡིག མཐའ་རྟེན་ཅན་གྱི་ཡ་ཡིག་ལ་བསྐོར་བ་
ལྟ་བུའམ།
ཡང་ན། (རང)རྩ་ཐང་སྟེང་དུ་དུང་ལྟར་མདོག་ལྡན་གྱི།།(སྐྱེ་གནས་མཚུངས་པ)
རབ་མཛེས་ར་ལུག་རབ་མང་རིངས་པར་རོལ།།(མིང་གཞི་མཚུངས་པ)
སྤྲིན་དཀར་སྤུངས་འདྲའི་སྤུས་ལྡན་བལ་སྤུའི་ཚོགས།། བརྩེགས་པ་་་
མཚུངས་པ)
ལ་ལུང་མ་ལུས་ལིང་ལིང་གཡོ་འདི་ལེགས།།(མིང་གཞི་མཚུངས་པ)
ཞེས་པ་ལྟ་བུ། །
སྙན་པའི་ནང་གསེས་གསུམ་པ་ཤར་ཕྱོགས་པས་བཞེད་པ་ལྟར་གྱི་ཚིག་རྒྱན་་་་་
སྦྱོར་ཚུལ་ནི།
་་་་་



གོ་ཌཱ་པས་ནི་འདི་མི་འདོད།།
དེ་དག་རྗེས་སུ་ཁྲིད་ལ་དགའ།།
ཤར་ཕྱོགས་གོ་ཌཱ་པའི་མཁས་པ་རྣམས་ཀྱིས་ནི། ཚིག་རྒྱན་སྦྱོར་ཚུལ་འདི་
མི་འདོད་ཅིང་། དེ་དག་གིས་འཆད་འགྱུར་ལྟར་གྱི་ཡི་གེ་རྗེས་སུ་ཁྲིད་པ་ལ་
དགའ་བ་ཡིན་ཏེ། དེ་ཡང་། ཡི་གེའི་མིང་གཞི་དང་། སྐྱེ་གནས་དང༌། །
དབྱངས། བརྩེགས་པ་སོགས་མཚུངས་པ་ཙམ་གྱིས་མི་ཆོག་པར་མིང་གཞི་སྔ་
མ་ལ་ཇི་ལྟར་ཡོད་པ་དང་མཚུངས་པར་ཕྱི་མ་ལ་ཡང་དེ་ལྟར་དུ་རྗེས་ཁྲིད་བྱས་
པ་ཞིག་དགོས་པར་འདོད་པ་ཡིན་ཏེ། (ཕྱེད་སྔ་མ་ཡི་གེ་སྲོག་ཆེན་གཙོ་བོར་
སྦྱར་བའི་ལྕི་བ་དང་། ཕྱེད་ཕྱི་མ་ཡང་བར་སྦྱར་བ་ཞིག་ཡིན)དེའི་མཚན་གཞི་
དཔེར་བརྗོད་རྩ་བ་ལས་བཤད་པ།
༣ ༣༣
སྨ་རཿ ཁ་རཿ ཀ8 ། །
ཀ་ཡ ཀོ་པ་ཉན ཀྲི་ཤཀ།
ཚུ་ཏོ་མཱ་ནོ་དྷིཀོ་རཱ་ཀོ།
མོ་ཧོ་ཛཱ་ཏོ་ས་བོ་ག་ཏ །།
ཞེས་པ་འདི་ཡིན་ཞིང་། དེ་བོད་སྐད་དུ་བསྒྱུར་ན། །
བདག་གི་ལུས་དང་ཁྲོ་བ་ཕྲ།།
འདོད་པ་རྩུབ་ཅིང་མཛའ་བོ་ངན།།
ཁེངས་པ་ཉམས་ཤིང་ཆགས་པ་རྒྱས།།
རྨོངས་པ་སྐྱེས་ཏེ་སྲོག་རྣམས་སོང་།།
ཞེས་པ་སྟེ་གོ་དོན་ནི། མཛའ་བོ་དང་བྲལ་བ་ཡུན་རིང་བའི་སྟོབས་ཀྱིས་
9?



བདག་གི་ལུས་འདི་རིད་ནས་ཡན་ལག་དང་། མཛའ་བོར་མི་འདུད་པའི་ཁྲོ་
བ་ཡང་ཕྲ་བར་གྱུར་ལ། འདོད་པའི་མཚོན་ནི་རྣོ་ལ་རྩུབ་ཅིང་བརྣག་དཀའ་
བས། སྙིང་རིང་བའི་མཛའ་བོ་ངན་པས་ཅི་བྱ་སྙམ་པའི་ཁེངས་པ་ཉམས་
ཤིང་། ཆགས་པའི་སེམས་རྒྱས་ནས་བྱ་ཐབས་དང་བྲལ་བའི་རྨོངས་པའི་
སེམས་སྐྱེས་ཏེ་སྲོག་རྣམས་སོང་བ་སྟེ་འཆི་བ་ལ་ཐུག་གོ །ཞེས་མཛའ་བོ་དང་
བྲལ་བའི་སྡུག་བསྔལ་གྱིས་ཉེན་པའི་བུད་མེད་འགའ་ཞིག་གིས་སྨྲས་པའོ།།
དཔེར་བརྗོད་འདི་བོད་སྐད་དུ་བསྒྱུར་པས་མཚན་ཉིད་ཞིག་ཀྱང་། རྒྱ་
སྐད་སོར་བཞག་བྱས་ན་ཚིགས་བཅད་ཀྱི་ཕྱེད་སྔ་མར་རྣམ་བཅད་ཅན་གྱི་སྦྱོར་
བ་རྩུབ་པའི་རྗེས་ཁྲིད་ཅན་དང་། ཕྱེད་ཕྱི་མར་སྲོག་ཆུང་ལ་དབྱངས་ཨོ་ཡིག་
སྦྱར་བའི་རྗེས་ཁྲིད་སྦྱོར་བ་ལྷོད་པ་སྟེ། འཇམ་རྩུབ་བསྲེས་པའི་རྗེས་ཁྲིད་འདི་
འདྲ་ནི། ཤར་ཕྱོགས་པ་ཁོ་ན་འདོད་ཀྱི། ལྷོ་ཕྱོགས་པ་རྣམས་གཏན་ནས་མི་
སྦྱོར་རོ།།
དེ་ལྟར་ངེས་པར་བྱས་ནས་ཤར་ཕྱོགས་པ་ཁོ་ན་འདོད་པའི་འཇམ་རྩུབ་་་་
བསྲེས་པའི་རྗེས་ཁྲིད་ཀྱི་གོ་དོན་དཔེར་བརྗོད་ལ། པཎ་ཆེན་བསྟན་པའི་
དབང་ཕྱུག་གིས།
གསར་འཁྲུངས་གསར་པའི་ལྷ་སྲས་ཆེས་མཚར་བ།།
ངོ་མཚར་བཞིན་བཟང་མཚར་སྡུག་ཕལ་མིན་པ།།
འདི་ནི་མི་མིན་ལག་འགྲོའི་བུ་མིན་ཏེ།
ལེགས་བྲིས་གཙོ་བོ་ལེགས་པར་འོངས་པ་དངོས།
ཞེས་པར་རྐང་པ་དང་པོ་གཉིས་མས་འཕུལ་ཅན་གྱི་ཚ་ཡིག་དང་།
རྐང་པ་



༣ ༣
༣ ༣
༣
གསུམ་པ་དབྱངས་ཨི་ཡིག རྐང་པ་བཞི་པ་ལ་ཡིག་ཨེ་ལྡན་ལ་བསྐོར་བ། རྐང་
པ་དང་པོ་གཉིས་ཡི་གེ་རྩུབ་པ་ཤས་ཆེ་ཞིང་། ། ཕྱི་མ་གཉིས་ཡི་གེ་འཇམ་པ་
ཤས་ཆེ་བ་ཡོད་པ་ལྟ་བུ་དང་།
ཡང་ན། (རང）གླུ་སྒྲའི་སྒྲ་སྙན་སྒྲིན་པོས་སྒྲོགས་པ་ན།།(བརྩེགས་པ་མཚུངས་
པ།)
རི་དྭགས་རྭ་བཅུ་དུང་ར་རོང་ངེར་ཉན།།(ར་ཡིག་གཟུགས་དང་སྒྲ་་་
མཚུངས)
ནགས་གསེབ་ནང་ནས་གདོང་ནག་རྔོན་པ་ཡིས།(ན་ཡིག་སྒྲ་མཚུངས)
དུས་བསྟུན་དུག་མདས་དུས་ཐུང་ཉིད་དུ་བཀུམ།།(ད་ཡིག་གཟུགས་
དང་དབྱངས་མཚུངས)ཞེས་པ་ལྟ་བུ།
སྙན་པའི་ནང་གསེས་བཞི་པ་ཤར་ལྷོ་གཉིས་ཀས་ཐུན་མོང་དུ་འདོད་ཅིང་།
གཙོ་བོར་ཤར་ཕྱོགས་པའི་འདོད་པའི་རྗེས་ཁྲིད་བཤད་པ་ནི།
རྐང་པ་རྣམས་དང་ཚིག་རྣམས་ལ།།
ཡི་གེ་བསྐོར་བ་རྗེས་སུ་ཁྲིད།།
གལ་ཏེ་སྔ་མའི་ཉམས་མྱོང་ནི།།
འདུ་བྱེད་རྟོག་བྱེད་མི་རིང་ཉིད།།
ཚིགས་བཅད་ཀྱི་རྐང་པ་རྣམས་དང་ཚིག་སྦྱོར་རྣམས་ལ་ཡི་གེ་བསྐོར་བ་
ནི་རྗེས་སུ་ཁྲིད་པ་ཡིན་ལ། དེ་ཡང་ཡི་གེ་སྔ་མའི་སྒྲ་གདངས་ཉམས་མྱོང་གི་
འདུ་བྱེད་ནི་རྟོགས་པར་བྱེད་པའི་དོན་དུ་རྗེས་མ་བཀོད་པ་ཡིན་ནའང་སྔ་མ་་་་
དང་ཕྱི་མའི་བར་དུ་ཡི་གེ་མི་འདྲ་བ་གཞན་མང་པོས་ཆོད་ན་རྗེས་ཁྲིད་ཀྱི་་་་་་
ཉམས་མི་འབྱུང་བས་ཡི་གེ་སྔ་མ་དང་ཐག་མི་རིང་བ་ཉིད་དུ་རྗེས་མ་ཡོད་པའོ།།
95



དེ་ལ་རྣམ་པ་གསུམ་སྟེ། རྐང་པ་ལ་བསྐོར་བའི་རྗེས་ཁྲིད། ཚིག་ལ་
བསྐོར་བའི་རྗེས་ཁྲིད། རིང་བར་ཐོས་པའི་རྗེས་ཁྲིད་བཅས་ཡོད་པ་ལས།
དང་པོ་རྐང་པ་ལ་བསྐོར་བའི་རྗེས་ཁྲིད་ནི། ཚིག་རྐང་སོ་སོའི་མགོར་ཡི་
གེ་འདྲ་བར་སྦྱར་བ་ཞིག་ཡིན་ཏེ། དེའི་མཚན་གཞི་དཔེར་བརྗོད་རྩ་བ་ལས་
བཤད་པ།
ཙནྡོ ཤ་རནྣི ཤོ་ཏམ་སེ།།
ཀུནྡ་སྲ་པ་ཀ་བི་བྷ་མེ།།
ཨིནྡྲ་ནི་ལ་ནི་བྷམ་གླུ།
སརྦ་དྷརྱལི་མཿ ཤྲིཡམ།།
ཞེས་པ་ཡིན་ལ། འདི་བོད་སྐད་དུ་བསྒྱུར་ན།
སྟོན་མཚན་དབུ་རྒྱན་ཟླ་བ་ནི།།
ཀུནྡའི་ཕོན་པོར་འཁྲུལ་བ་ལ།།
མཚན་མ་ཨིནྡྲ་ནཱི་ལ་མཚུངས།།
བུང་བའི་དཔལ་ནི་ཡང་དག་འཛིན།།
ཞེས་པ་སྟེ། གོ་དོན་ནི། སྟོན་ཀའི་མཚན་དུས་ཀྱི་ནམ་མཁའི་དབུ་རྒྱན་ཟླ་བ་
ནི་དཀར་ཞིང་མཛེས་པས་མེ་ཏོག་ཀུནྡའི་ཕོན་པོར་སྐྱེ་བོ་འགའ་ཞིག་འཁྲུལ་བ་
ལ། སླར་བརྟགས་པའི་ཚེ་རི་བོང་གི་མཚན་མ་ཨིནྡྲ་ནཱི་ལ་དང་མཚུངས་པའི་
བུང་བའི་ཁ་དོག་གི་དཔལ་འཛིན་པས་ཟླ་བར་ངེས་ཏེ། ཀུནྡ་ནི་ནམ་ཡང་
བུང་བའི་ཁ་དོག་དང་མཚུངས་པའི་རི་བོང་གི་མཚན་མ་མི་འཛིན་པའི་ཕྱིར་་་་་
ཞེས་པའོ།།
འདི་བོད་སྐད་དུ་བསྒྱུར་བས་དཔེར་བརྗོད་ཀྱི་མཚན་ཉིད་ཞིག་ཀྱང་། རྒྱ་



སྐད་ཀྱི་ཚིག་རྐང་བཞི་ཀའི་ཐོག་མར་རིམ་བཞིན། ཙནྡ། ཀུནྡ། ཨིནྡ།
སནྡ། ཞེས་ན་ཡིག་དང་ལྡན་པའི་ད་ཡིག་ལ་བསྐོར་བ་ལྟ་བུའོ།།
གོ་དོན་དེ་དང་མཐུན་པའི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།
ཡོན་ཏན་དབྱར་མཚོ་ལྟ་བུར་རྒྱས་འདོད་རྣམས།།
ནན་ཏན་འབད་པ་ཆེན་པོས་མཁས་པར་འགར།།
འོན་ཏང་སྔོན་གོམས་བག་ཆགས་སད་པ་ལས།།
ནན་ཏར་མ་བྱས་མཐོང་བ་ཙམ་གྱིས་ཤེས།།
ཞེས་པའི་ཚིག་རྐང་བཞི་ཀར་མ་ཐའ་རྟེན་ཅན་གྱི་ཏ་ཡིག་ལ་བསྐོར་བ་ལྟ་བུ་དང་།
ཡང་ན། (རང)མཐའ་ཡས་མི་རིགས་ཁག་གི་མི་དམངས་ཀུན།།
མཐུན་སྒྲིལ་མཛའ་བཤེས་འོ་ཆུ་འདྲེས་པ་ལྟར། །
མཐོང་ཚེ་དེང་རབས་ཅན་བཞིའི་འཛུགས་སྐྲུན་ལ།།
མཐར་ཐུག་རྒྱལ་ཁ་རླབས་ཆེན་ཐོབ་པར་ངེས།།
ཞེས་ཚིག་རྐང་སོ་སོའི་མགོར་རྗེས་འཇུག་དང་དབྱངས་མི་འདྲ་ཞིང་སྔོན་་་་་་་
འཇུག་མ་ཡིག་ལྡན་པའི་ཐ་ཡིག་ལ་བསྐོར་བ་ལྟ་བུ། །
སྙན་པའི་ནང་གསེས་ལྔ་པ་ཚིག་ལ་བསྐོར་བའི་རྗེས་ཁྲིད་ནི།
ཚིག་བཅད་ཀྱི་ཚིག་རྐང་རང་རང་ལ་མིང་གཞིའི་ཡི་གེ་འདྲ་བར་སྦྱར་བ་
ཞིག་སྟེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཙ་རུ་ཙཱ་རྣམ་སམ་བྷིརུ།།
བིམྤ་སྨྲ་ཉིདི་མལླརེ།།
མ་རྨནོམམྨཐ་ཀཱནྟ་ན།།



ནི་རྡ་ཡམ་ཀརྟུ་མྱ་རྱ་ཏམ།།
ཞེས་པ་སྟེ། འདི་ཉིད་བོད་སྐད་དུ་བསྒྱུར་ན།
མཛེས་མ་མཁའ་ལ་ཟླ་བ་ཡི།།
དཀྱིལ་འཁོར་མཛེས་པའི་བདག་གི་ཡིད།།
ཡིད་སྲུབས་ཀྱིས་མནན་བརྩེ་མེད་དུ།།
འཇོམས་པར་བརྩོན་པ་འདི་ལ་ལྟོས།།
ཞེས་པ་ཡིན་ལ། གོ་དོན་ནི། ཀྱེ་མཛེས་ལྡན་མ་ཞེས་བོས་ནས། མདུན་གྱི་
ནམ་མཁའ་ལ་ཟླ་བའི་དཀྱིལ་འཁོར་མཛེས་ཤིང་ཡིད་དུ་འོང་བ་འདི་ཤར་་་་་་
མཐོང་བས། བདག་གི་ཡིད་རང་དབང་མེད་པར་ཡིད་སྲུབས་ཏེ་འདོད་ལྷས་
མནན་ཅིང་། བརྩེ་བ་མེད་པར་ཆགས་པའི་གདུང་བ་དྲག་པོས་འཇོམས་པར་
བརྩོན་པ་འདི་ལ་ལྟོས་ལ་བདག་ལ་བརྩེ་བར་གྱིས་ཤིག་ཅེས་པའོ།།
འདི་ཡང་རྒྱ་སྐད་ཀྱི་དཔེར་བརྗོད་སོར་བཞག་བྱས་ན། ཚིག་རྐང་དང་
པོར་ཙ་གཉིས་དང་། གཉིས་པར་མ་དང་བ་བརྩེགས་པ་གཉིས། གསུམ་པར་
ན་དང་མ་བརྩེགས་པ་གཉིས། བཞི་པར་ཡ་ཡིག་གཉིས་ཡོད་པ་ལྟ་བུའོ།།
གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
ལེགས་བྱས་ལས་གྲུབ་ལང་ཚོའི་དཔལ་གྱིས་སྒེག།
རབ་འབྱམས་ཆོས་ཀྱི་རང་བཞིན་ཏམ་བུ་རའི།།
སྒྲ་དབྱངས་སྒྲོགས་ལ་སྒྲ་ལྡན་ལྷའི་བུ་མོ།།
དེང་འདིར་ཆོས་དོན་འདོད་རྣམས་རྗེས་འཛིན་འཚལ།།
ཞེས་པའི་ཚིག་རྐང་དང་པོར་མཐའ་རྟེན་གྱི་ལ་ཡིག་དང་། གཉིས་པར་ར་
ཡིག་མཐའ་རྟེན་ཅན། གསུམ་པར་བརྩེགས་པ། བཞི་པར་མཐའ་རྟེན་ཅན་
98



གྱི་ད་ཡིག་ལ་བསྐོར་བ་ལྟ་བུ་དང་།
ཡང་ན། (རང)ཁང་བཟང་ཡིད་འོང་ཚོགས་ཁང་ཆེན་པོའི་ནང་།།
འགྲན་ཟླས་དབེན་པའི་སྤུན་ཟླ་མི་རིགས་ཚོས།།
རང་རྩོམ་རིག་རྩལ་རྩེར་སོན་ལག་རྩལ་འཕྲུལ།།
འཛམ་གླིང་རྒྱན་དུ་མཛེས་པའི་འཛུགས་སྐྲུན་མཛད།།
ཞེས་པའི་དང་པོར་ང་ཡིག་མཐའ་ཅན་གྱི་ཁ་ཡིག་དང་། གཉིས་པར་འདོགས་
ཅན་གྱི་ཟ་ཡིག གསུམ་པར་ར་མགོ་བརྩེགས་པའི་ཙ་ཡིག བཞི་པར་མཐའ་
རྟེན་ཅན་གྱི་ཛ་ཡིག་ལ་བསྐོར་བ་ལྟ་བུ། །
སྙན་པའི་ནང་གསེས་དྲུག་པ་རིང་བར་ཐོས་པའི་རྗེས་ཁྲིད་ནི།
ཡང་ན་ཤིན་ཏུ་མི་རིང་བར།།
ཐོས་པ་དག་ནི་རྗེས་ཁྲིད་འདོད།།
ཡང་ན་ཚིག་སྦྱོར་སྔ་མ་དང་ཤིན་ཏུ་མི་རིང་བར་ཐོས་པ་སྟེ་ཡོད་པ་ནི་རྗེས་ཁྲིད་
དུ་འདོད་དེ། ཧ་ཅང་རྒྱང་རིང་ན་རྗེས་ཁྲིད་དུ་མི་འགྲོའོ།།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ན་ཏུ་ར་མཱ་མུ་ཁཱམྦྷཱཛ།།
ས་དྲི་ཧྥནྡམཱ་ཨི་ཏི།
ཞེས་པ་འདི་ཡིན་ལ། བོད་སྐད་དུ་བསྒྱུར་ན།
དགའ་མ་བཞིན་གྱི་ཆུ་སྐྱེས་དང་།།
མཚུངས་པ་ཟླ་བ་ཞེས་མི་འདོད།།
ཞེས་པ་སྟེ། གོ་དོན་ནི། དགའ་མའི་བཞིན་རས་ཀྱི་ཆུ་སྐྱེས་དཀར་པོ་དེ་དང་
མཚུངས་པ་ནི་ཟླ་བ་ཙམ་མོ། །ཞེས་འཇིག་རྟེན་ན་མི་མཐུན་པ་མེད་པར་
99



འདོད་དོ། །ཞེས་པའི་དཔེར་བརྗོད་འདིའི(ར་མཱ)ཞེས་པ་དང་། (ཙནྡམཱ）
ཞེས་པའི་མཱ་ཡིག་གཉིས་ཀྱི་བར་དུ་ཡི་གེ་དགུས་བར་ཆོད་པས་རྒྱང་རིང་བའོ།།
གོ་དོན་དང་མཐུན་པའི་དཔེར་བརྗོད་ལ་པཎ་ཆེན་བསྟན་པའི་དབང་་་་་་
ཕྱུག་གིས། །
མཁས་གྲགས་ཐོབ་ཕྱིར་མ་ཡིན་ནོར་ཕྱིར་མིན།།
ཟས་གོས་ཕྱིར་མིན་མཁས་རྣམས་དགྱེས་ཕྱིར་དང་།།
དམན་པའི་བློ་ཅན་མཁས་པར་བཀྲི་བའི་ཕྱིར།།
དབྱངས་ཅན་གཞུང་འདི་མཁས་མིན་བདག་གིས་བྱས།།
ཞེས་པར་མཁས་ཞེས་པའི་ཚིག་གཉིས་ཀྱི་བར་དུ་ཡི་གེ་མང་པོས་ཆོད་པ་ལྟ་བུ་
དང༌།
ཡང་ན། (རང)མཁའ་དབྱིངས་དྭངས་གསལ་སྟོན་གྱི་དུས་ཤར་ཚེ།།
སྙེ་མའི་ཁུར་གྱིས་ལྕི་བའི་སྟོན་འབྲས་རྣམས།།
ལོ་ལེགས་དགའ་སྟོན་མགྲོན་དུ་འབོད་པ་བཞིན།།
མགོ་བོ་འདུད་ཅིང་དགའ་བའི་རྣམ་འགྱུར་སྟོན། །ཞེས་པ་ལྟ་བུའོ།།
སྐབས་འདིའི་ཚིག་མཚུངས་ཉེ་བའི་སྒྲའི་ཉམས་ལ་སོགས་པའི་རྗེས་ཁྲིད་
རྣམས་དང༌། ལེའུ་གསུམ་པའི་ཟུང་ལྡན་གྱི་རྒྱན་གཉིས་ལ་ཁྱད་པར་ཅི་ཡོད་
ཅེ་ན་ཡོད་དེ། ཚིག་མཚུངས་ཉེ་བའི་སྒྲའི་ཉམས་ནི་ཕྱི་མོ་དང་། སྐྱེ་གནས་
དང༌། བརྩེགས་པ་སོགས་མཚུངས་པ་ཙམ་དང༌། སྔོན་རྗེས་ཀྱི་ཡི་གེ་ཡང་
གཅིག་མི་གཅིག་ལ་ལྟོས་པ་མེད་པར་གསལ་བྱེད་ཀྱི་ཡི་གེ་རེ་རེ་ཙམ་བསྐོར་་་་་་་
བའི་སྒོ་ནས་དོན་གྱི་ཉམས་གཏོད་པ་ཞིག་ཡིན་ཞིང་། ལེའུ་གསུམ་པའི་ཟུང་
ལྡན་ནི། དབྱངས་གསལ་དང་སྔོན་རྗེས་མིང་གཞི་སོགས་མཐུན་པའི་སྒོ་ནས་
100



D HD
ཡི་གེའི་ཚོགས་པ་བསྐོར་བའི་རྒྱན་ཞིག་ཡིན་པས་དེ་ཡང་མཐའ་གཅིག་ཏུ་སྙན་
པའི་ཡོན་ཏན་མི་འབྱུང་ངོ་།།
སྙན་པའི་ནང་གསེས་བདུན་པ་ཟུང་ལྡན་གྱི་སྐོར་ལེའུ་གསུམ་པའི་སྐབས་སུ་་་་་
འཆད་པར་འགྱུར་རོ་ཞེས་སྟོན་པ་ནི། །
བསྐོར་བ་ཁོ་ན་ཚོགས་པ་ཡི།།
སྤྱོད་ཡུལ་ཟུང་དང་ལྡན་པར་རིག།
དེ་ཡང་གཅིག་ཏུ་སྙན་པ་མིན།།
དེ་ཕྱིར་ཕྱི་ནས་བཤད་པར་བྱ།།
གསལ་བྱེད་ཀྱི་ཡི་གེ་དང་དབྱངས་སོགས་ཡི་གེའི་ཚོགས་པ་བསྐོར་བ་ནི།
ཟུང་ལྡན་གྱི་རྒྱན་ཡིན་ཞིང་། དེ་ཡང་མཐའ་གཅིག་ཏུ་སྙན་པའི་ཉམས་དང་
ལྡན་པ་མ་ཡིན་པས། རྒྱུ་མཚན་དེའི་ཕྱིར་ན། ཕྱི་ནས་ལེའུ་གསུམ་པའི་སྐབས་
སུ་བཤད་པར་བྱ་བས་སྐབས་འདིར་ཚིག་ཚོགས་ཉུང་བའི་ཆེད་མི་བཤད་དོ། །
སྙན་པའི་ནང་གསེས་བརྒྱད་པ་དོན་གྱི་ཉམས་གཏོད་ཚུལ་མདོར་བསྟན་པ་ནི།
ངེས་པར་རྒྱུན་རྣམས་ཀུན་ལ་ཡང་།།
དོན་གྱི་ཉམས་དག་སྦྱིན་པར་བྱེད།།
དེ་ལྟ་ན་ཡང་གྲོང་པ་ཉིད། །
མིན་པའི་ཁུར་འདི་ཕལ་ཆེར་འཛིན།།
ངེས་པར་རྗོད་བྱེད་ཀྱི་ཚིག་གམ་སྒྲའི་རྒྱན་སྦྱོར་བའི་ངག་རྣམས་ཀུན་ལ་་་
ཡང་དོན་གྱི་ཉམས་དག་ལེའུ་བར་མ་ནས་བཤད་པ་ཇི་ལྟ་བ་བཞིན་དུ་སྦྱིན་་་་་་
པར་བྱེད་དགོས་སྟེ། དོན་གྱི་ཉམས་དང་མི་ལྡན་པའི་སྒྲའི་རྒྱན་ཙམ་གྱིས་སྙན་
ངག་ཏུ་མི་འགྱུར་བས་དོན་གྱི་ཉམས་གཙོ་ཆེ་བ་དེ་ལྟར་ཡིན་ནའང་གྲོང་པ་་་་་
101



ཉིད་ཀྱི་ཚིག་མིན་པའི་ཁུར་འདི་སྙན་ངག་གི་གནས་སྐབས་ཕལ་མོ་ཆེར་འཛིན་
ཏེ། གྲོང་ཚིག་ཞུགས་ན་མཁས་པ་དགའ་བ་བསྐྱེད་ནུས་པ་ལྟ་ཅི། འཇིག་
རྟེན་བཞད་གད་ཀྱི་རྒྱུ་བྱེད་པའི་ཕྱིར་རོ། །འདི་མན་སྒྲ་དོན་གྱི་གྲོང་ཚིག་ངོས་
གཟུང་ཚུལ་སོགས་སྐྱེས་པ་དང་བུད་མེད་འབྲེལ་བ་བྱེད་ཚུལ་སྐོར་དམར་རྗེན་
དུ་བཀོད་པ་ཞིག་ཡིན་སྟབས་བྲིས་ཀྱང་དགོས་པ་མ་མཆིས་ཤིང་། གཟིགས་
པར་འདོད་ན་གཞུང་གཞན་དུ་གསལ་ལོ། །
(10)ཐུན་མོང་མ་ཡིན་པའི་རྒྱན་གྱི་ནང་གསེས་ལྔ་པ་ཤིན་ཏུ་གཞོན་
པ་བཤད་པ།
ཤིན་ཏུ་གཞོན་པའི་ནང་གསེས་དང་པོ་ལྷོ་ཕྱོགས་པའི་འདོད་པ་སྟོན་པ་ནི།
དོན་ནི་ཟབ་རྒྱས་ཉིད་མིན་ལ།།
རྒྱུན་གྱི་ཉམས་ཀྱང་ཡོད་མིན་པའི།།
འཇམ་པའི་ཡི་གེ་མང་བ་ནི། །
ཤིན་ཏུ་གཞོན་པ་ཉིད་དུ་འདོད།།
གང་ཕྱིར་ཐམས་ཅད་འཇམ་པ་ནི།།
སྦྱོར་བ་ལྷོད་པའི་སྐྱོན་དུ་བཤད།།
བརྗོད་བྱའི་དོན་ནི་གཏིང་ཟབ་ཅིང་རྒྱས་པ་ཉིད་ཀྱང་མ་ཡིན་ལ། རང་བཞིན་
བརྗོད་པའི་རྒྱུན་ཙམ་མ་གཏོགས་རྒྱུན་གཞན་གྱི་ཉམས་ཀྱང་ཡོད་པ་མ་ཡིན་་་་་
ཞིང་། འཇམ་པའི་ཡི་གེ་མང་བ་ནི། ཤིན་ཏུ་གཞོན་པ་ཉིད་དུ་འདོད་པ་ཡིན་
ཏེ། རྒྱུ་མཚན་གང་གི་ཕྱིར་ན་ཡི་གེ་ཐམས་ཅད་འཇམ་པ་ནི་སྦྱོར་བ་ལྷོད་པའི་
སྐྱོན་དུ་བཤད་པ་ཡིན་པས་སོ། །དེའི་མཚན་གཞི་དཔེར་བརྗོད་རྩ་བ་ལས་
བཤད་པ།
102



མཎྜལཱི་ཀྲི་རྐྱབ་ནཱནི།
ཀ་ཙྪི་རྨ་དྷུར་གཱིཏི་བྷི །།
ཀ་ལཱ་པི་ཎ་པྲ་ནི་ཏུནྟི།
ཀཱ་ལེ་ཛིམཱུ ཏ་མཱ་ལི་ནི།།
ཞེས་པ་འདི་ཡིན་ལ། དེ་བོད་སྐད་དུ་བསྒྱུར་ན།
སྤྲིན་གྱི་ཕྲེང་བ་ལྡན་དུས་སུ།།
སྙན་པར་སྒྲོགས་པའི་མགྲིན་ལྡན་པ།།
རྨ་བྱ་ཡི་ནི་མཇུག་མ་དག།
ཟླུམ་པོར་བྱས་ནས་གར་བྱེད་དོ།།
ཞེས་པ་སྟེ། གོ་དོན་ནི། ཆར་སྤྲིན་གྱི་ཕྲེང་བ་ལྡན་པའི་དབྱར་གྱི་དུས་སུ།
སྐད་སྙན་པོར་སྒྲོགས་པའི་མགྲིན་པ་དང་ལྡན་པའི་རྨ་བྱ་ཡིས་ནི་མཇུག་མའི་སྒོ་
དག་ཟླུམ་པོར་བྱས་ནས་དགའ་བའི་གར་བྱེད་དོ། །ཞེས་པའོ།།
དཔེར་བརྗོད་འདི་བོད་སྐད་དུ་བསྒྱུར་བས་མཚན་ཉིད་ཞིག་ཀྱང་། རྒྱ་
སྐད་སོར་བཞག་བྱས་ན། དྷ་གཉིས་དང་ཐ་དང་བྷ་སྟེ་བཞི་ཙམ་མ་གཏོགས་
ཡི་གེ་གཞན་ཐམས་ཅད་འཇོམ་པར་ཡོད་པ་ལྟ་བུའོ། །གོ་དོན་དེ་དང་མཐུན་
པའི་དཔེར་བརྗོད་ལ་དབྱངས་ཅན་དགའ་བློས།
དབྱིག་འཛིན་དགའ་མ་མཆོག་གི་ལྟེ་བ་རུ།།
ཡིད་འོང་རྐང་འཐུང་ལོ་འདབ་གོས་གྱོན་ཅིང་།།
སྨིན་ལེགས་གསར་བའི་མགོ་ལྕོག་ལྡེམ་པའི་རྩེར།།
103



༣
༣
༣ ༣ ༣ ༣
དཔྱིད་ཀྱི་ཕོ་ཉ་སྙན་པའི་གླུ་དབྱངས་ལེན། །ཞེས་པར་འཇམ་པ་
ཤས་ཆེ་ཞིང་། རྩུབ་པ་ཉུང་བ་ལྟ་བུ་དང་། །
ཡང་ན། (རང)ནེའུ་གསིང་གཡུ་ཡི་མེ་ལོང་ཕྱིས་འདྲའི་དབུས།།
༣ ༣ ༣ ༣
མི་རིགས་སོ་སོའི་སྒྱུ་རྩལ་ལས་འོངས་པའི།།
སྙན་འཇེབས་ཡིད་འོང་གླུ་དང་རོལ་མོའི་སྒྲ།།
དྲི་ཟའི་འཇིག་རྟེན་ས་འདིར་འཕོས་པ་བཞིན། །ཞེས་པ་ལྟ་བུ།
ཤིན་ཏུ་གཞོན་པའི་ནང་གསེས་གཉིས་པ་ཤར་ཕྱོགས་པའི་བཞེད་པ་སྟོན་པ་ནི།
ཤར་པས་ཕལ་ཆེར་རྩུབ་པ་ཡིས།།
བརྗོད་པར་དཀའ་བ་དག་ཀྱང་སྦྱོར།།
ཤར་ཕྱོགས་པའི་མཁས་པ་རྣམས་ཀྱིས་ནི་ཚིག་སྦྱོར་གྱི་ནང་དུ་ཡི་གེ་ཕལ་
ཆེར་རྩུབ་པ་སྟེ་རྩུབ་པ་མང་བ་ཡིས་ཁ་ནས་བརྗོད་པར་དཀའ་བ་དག་ཀྱང་་་་་་
སྦྱོར་ཞེས་དངོས་སུ་བསྟན་ནས། ཀྱང་ཞེས་པའི་ནུས་པས་ལྷོ་པའི་བཞེད་པ་
ལྟར་གཏན་ནས་མི་འདོད་པའང་མིན་པར་སྟོན་པ་ཡིན་ནོ། །དེའི་མཚན་གཞི་
དཔེར་བརྗོད་རྩ་བ་ལས་བཤད་པ། །
ནྱ་གླེ་ཎ་པ་ཀྵ ཀྵཔི་ཏཿ །།
གླུ་ཏཱིཡཱ་ཎཱིཀྐཱ་ཎཱ་དི་ཏི།
ཞེས་པ་འདི་ཡིན་ལ། དེ་བོད་སྐད་དུ་བསྒྱུར་ན།
ན་ཀླུ་རྒྱལ་རིགས་རྣམས་ཀྱི་ཕྱོགས།།
104



སྐད་ཅིག་གིས་ནི་ཉམས་པར་བྱས།།
ཞེས་པ་སྟེ། གོ་དོན་ནི། ན་ཀླུ་ཞེས་པ་དགའ་བྱེད་རཱ་མ་ཎའི་མིང་ཡིན་ལ།
དེས་དགྲ་སྟ་ཐོགས་ནས་རང་གི་དགྲ་སྲིད་སྒྲུབ་ཀྱི་ལག་པ་སྟོང་དུས་གཅིག་ལ་་་
བཅད་དེ་རྒྱལ་རིགས་ཀྱི་ཕྱོགས་ཐམས་ཅད་སྐད་ཅིག་ཙམ་ཞིག་གིས་འཇོམས་་་
པར་བྱས་སོ། །ཞེས་པ་ཡིན་ལ། ཚིགས་བཅད་འདི་བོད་སྐད་དུ་བསྒྱུར་བས་
དཔེར་བརྗོད་ཀྱི་མཚན་ཉིད་ཞིག་ཀྱང་། རྒྱ་སྐད་ལ་ཚིག་སྦྱོར་གྱི་ཡི་གེ་རྩུབ་པ་
ཀྵ་ཡིག་ལྔ་ཙམ་ཚོགས་པར་བརྟེན་བརྗོད་དཀའ་བ་ལྟ་བུའོ། །ཚིགས་བཅད་
འདིའི་དོན་དངོས་གཞི་ནི། དགའ་བྱེད་རཱ་མ་ཎས་སྲིད་སྒྲུབ་བསད་པའི་
གཏམ་རྒྱུད་དང་སྦྱར་བ་སྟེ། རྒྱས་པར་སློབ་དཔོན་ཤེས་རབ་གོ་ཆས་མཛད་
པའི 《 ཁྱད་པར་འཕགས་བསྟོད་ཀྱི་བསྟོད་འགྲེལ 》ད་ང་། 《 འཇུ་མི་ཕམ་རྣམ་
རྒྱལ་གྱི་སྙན་ངག་འགྲེལ་བ 》གཉིས་ཀྱི་ནང་གསལ་བར་ཡོད་དོ། །གོ་དོན་དེ་
དང་མཐུན་པའི་དཔེར་བརྗོད་ལ་བོད་མཁས་པས།
༣ ༣
༣ ༣ ༣
སྦྲང་རྩིའི་དྲི་ཡིས་རབ་དྲེགས་བྷ་མ་རས།།
བནྡྷ་ཀ་ཡི་འཁྲི་ཤིང་འགྲམ་པར་རྩེ།།
༣ ༣ ༣ ༣ ༢ ༣
རྨ་བྱ་རྒྱགས་པའི་གྲེ་འགྱུར་སྒྲོགས་པ་ཡང་།།
༣ ༣ ༣ ༣ ༣
འཁྱོག་པོའི་མགྲིན་ལྡན་ཀྲི་ཎཱ་ས་རས་ཉན།།
ཞེས་པ་རྩུབ་པའི་ཡི་གེ་མང་ཞིང་འཇམ་པའི་ཡི་གེ་ཉུང་བས་ན་བརྗོད་དཀའ་
བ་ལྟ་བུ་དང་།
105



༣
༣
༣
ཡང་ན། (རང)ཆར་སྤྲིན་ལང་ལོང་འཁྲིགས་པའི་མཁའ་དབྱིངས་ཁྲོད།།
ཁྲག་ཁྲིག་གློག་འོད་འཁྱུག་པའི་རྩེ་དགའ་དང༌།།
༣ ༣༣
ལྷན་ཅིག་སྒྲ་བརྒྱ་སྒྲོགས་པས་རྨ་བྱའི་ཚོགས།།
སྒྲོ་གདུགས་ཟླུམ་པོར་བསྒྲེང་ཞིང་གར་སྟབས་བསྒྱུར། །ཞེས་པ་ལྟ་བུ། །
(11)ཐུན་མོང་མ་ཡིན་པའི་རྒྱན་གྱི་ནང་གསེས་དྲུག་པ་དོན་གསལ་
བཤད་པ།
དོན་གསལ་གྱི་ནང་གསེས་དང་པོ་ཤར་ལྷོ་ཐུན་མོང་དུ་འདོད་པའི་དོན་གསལ་
གྱི་ཡོན་ཏན་བཤད་པ་ནི།
དོན་གསལ་དོན་བརྟག་མི་དགོས་ཉིད།།
ལྷོ་ཤར་གཉིས་ཀ་བཞེད་པ་མཐུན།།
དོན་གསལ་ནི་བརྗོད་བྱའི་དོན་དེ་གཏན་ཚིགས་ཀྱིས་བརྟག་མི་དགོས་་་་
པར་གསལ་བོར་བརྗོད་པས་བདེ་བླག་ཏུ་རྟོགས་པར་ནུས་པ་ཉིད་དེ། ལམ་
འདི་ནི་ལྷོ་ཤར་གཉིས་ཀ་དག་གིས་ཐུན་མོང་དུ་འདོད་པ་ཡིན་ནོ།།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
འཕྲོག་བྱེད་ཀྱིས་ནི་ས་གཞི་དག།
རྨིག་པས་བཅད་པའི་ཀླུ་ཁྲག་གིས།།
དམར་བ་ཆུ་ཡི་གཏེར་ལས་ཕྱུང་། །ཞེས་པ་འདི་ཉིད་ཡིན་ལ། གོ་
དོན་ནི། འཕྲོག་བྱེད་དེ་ཁྱབ་འཇུག་གིས་ཕག་པའི་གཟུགས་སུ་སྤྲུལ་ནས་ས་
གཞི་འདི་དག་རྒྱ་མཚོ་ཆེན་པོར་བྱིང་བ་འདོན་པའི་ཕྱིར་རྒྱ་མཚོར་ཞུགས་ཏེ་ཀླུ་
106



གཟུགས་རྣམས་རྨིག་པས་བརྫིས་ཤིང་དུམ་བུར་བཅད་པའི་ཁྲག་གིས་དམར་་་་་
པོར་གྱུར་པའི་ཆུ་གཏེར་ལས་མཆེ་བས་བཏེགས་ཏེ་གྱེན་དུ་ཕྱུང་ངོ༌། །ཞེས་པ་
སྟེ། ཆུ་གཏེར་དམར་བའི་རྒྱུ་བརྟག་མི་དགོས་པར་གོ་ནུས་པ་ལྟ་བུའོ།།
ཚིགས་བཅད་འདི་ཡང་ཕྱི་རོལ་མུ་སྟེགས་པའི་ཁྱབ་འཇུག་གི་འཇུག་པ་་་་
བཅུ་ཞེས་པའི་རིག་བྱེད་ཀྱི་གཏམ་རྒྱུད་དང་སྦྱར་བ་སྟེ། རྒྱས་པར་སློབ་དཔོན་
ཤེས་རབ་གོ་ཆས་མཛད་པའི《 ལྷ་ལས་ཕུལ་བྱུང་གི་བསྟོད་འགྲེལ 》དང་། ཁམས་
སྤྲུལ་བསྟན་འཛིན་ཆོས་ཀྱི་ཉི་མའི《 ཁྱབ་འཇུག་གི་འཇུག་པ་བཅུའི་འགྲེལ་་་་་
བཤད 》གཉིས་ཀྱི་ནང་དུ་གསལ་བར་ཡོད་དོ། །གོ་དོན་གྱི་དཔེར་བརྗོད་ལ་
དབྱངས་ཅན་དགའ་བློས། །
མཚར་སྡུག་ལང་ཚོའི་དཔལ་འཛིན་སི་ཏཱ་ནི།
ལང་ཀའི་བདག་པོ་འདོད་མྱོས་ཀྱིས་བཀུག་ཚེ།།
དཔའ་རྩལ་མངའ་བའི་འཕོང་སྐྱེན་རཱ་མ་ཎས།།
རྣོ་ངར་སྒྲོ་ལྡན་གཅིག་གིས་མཐོ་རིས་བསྒྲལ། །ཞེས་པ་ལྟ་བུ་དང་།
ཡང་ན། (རང)ཕྱོགས་གཉིས་བགྲོད་པ་ལྡན་པའི་མཁའ་ལམ་ངོས།།
དཀར་གསལ་རི་དྭགས་མཚན་མས་མཛེས་པ་ཅན།།
སྲིད་པའི་སྒྲོན་མེའི་འོད་དང་ཉེ་རིང་ལས།།
སྨིན་མའི་གཟུགས་ལྟར་འཁྱོག་པའི་ཚུལ་གྱིས་སྒེག །ཅེས་པ་ལྟ་བུ།
དོན་གསལ་གྱི་ནང་གསེས་གཉིས་པ་ཤར་ཕྱོགས་པ་འགའ་ཞིག་གིས་འདོད་པ་
བསྟན་པ་ནི།
བརྗོད་བྱའི་དོན་གང་བདེ་བླག་ཏུ།།
རྟོགས་པའི་སྐལ་བཟང་མི་ལྡན་ཞིང་།།
107



སྒྲ་ཡི་ཚུལ་ལུགས་ལས་འགོངས་པ།།
འདི་འདྲ་ཕལ་ཆེར་བཞེད་མ་ཡིན།།
བརྗོད་བྱའི་དོན་བདེ་བླག་ཏུ་རྟོགས་ནུས་པའི་སྐལ་བ་བཟང་པོ་སྟེ་ཁྱད་་་
ཆོས་དང་མི་ལྡན་ཞིང་། སྒྲ་ཡི་ཚུལ་ལུགས་ལས་འགོངས་པ་སྟེ་སྒྲ་དང་རྟགས་
ལ་བརྟེན་ནས་གསལ་བར་རྟོགས་མི་ནུས་པ་འདི་འདྲ་ནི་ཤར་ཕྱོགས་པ་འགའ་
ཞིག་གིས་འདོད་མོད་ཀྱི། ལྷོ་ཤར་གྱི་མཁས་པ་ཕལ་ཆེ་བས་བཞེད་པ་མ་ཡིན་
ནོ། །ཤར་ཕྱོགས་པ་འགའ་ཞིག་གིས་འདོད་པའི་དོན་གསལ་གྱི་མཚན་གཞི་
དཔེར་བརྗོད་རྩ་བ་ལས་བཤད་པ། །
ཕག་པ་ཆེན་པོ་དག་གིས་ས།། ་ །
ཆུ་གཏེར་དམར་པོ་དག་ལས་ཕྱུང་། །ཞེས་པ་སྟེ། གོ་དོན་ནི།
གཏམ་རྒྱུད་སྔ་མ་དེ་ཉིད་ཡིན་ཀྱང་བརྗོད་དོན་ཅུང་ཟད་གོ་དཀའ་བ་སྟེ། སྔོན་
གྱི་དུས་སུ་ཕག་པའི་གཟུགས་ཆེན་པོ་དག་གིས་ས་འདི་ཆུ་གཏེར་མདོག་དམར་
པོར་གྱུར་པའི་ནང་དུ་བྱིང་བ་ལས་བཏེགས་ཏེ་གྱེན་དུ་ཕྱུང་ངོ༌། །ཞེས་པ་
འདིར་ཕག་པའི་གཟུགས་དེ་ཇི་འདྲ་ཡིན་པ་དང་། ཆུ་གཏེར་ཁ་དོག་དམར་
པོར་གྱུར་པའི་རྐྱེན་ཅི་ཡིན་གསལ་བོར་མ་བརྗོད་པས་དོན་རྟོགས་དཀའ་བར་
བྱས་པའོ། །གོ་དོན་གྱི་དཔེར་བརྗོད་ལ་དབྱངས་ཅན་དགའ་བློས།
རྒྱ་ཆེན་ནོར་གྱི་མཛོད་ལ་དབང་བསྒྱུར་པའི།།
འདོད་སྲེད་ཆང་གིས་མྱོས་པའི་རྭ་བ་ཎ།།
ཕུན་ཚོགས་སྟོབས་འབྱོར་དཔལ་གྱིས་དྲེགས་ན་ཡང་།།
གཡུལ་ངོ་མཚོན་ཆའི་ལམ་ནས་མཐོ་རིས་བགྲོད། །ཅེས་པ་ལྟ་བུ་དང་།
ཡང་ན། (རང)བཅུ་གཉིས་ཆ་ཤས་ཅན་གྱི་ནམ་མཁའི་ལམ།།
108



དབྱིབས་གཟུགས་མི་མཐུན་རྒྱུ་སྐར་འཁོར་ཚོགས་ཀྱིས།།
ཡོངས་བསྐོར་འཇིག་རྟེན་གསལ་བའི་སྒྲོན་མེ་ཡིས།།
མཛེས་པར་བྱས་འདི་ལོ་ཡི་འཁོར་ལོར་གྲགས། །ཞེས་པ་ལྟ་བུ།
རྒྱན་འདི་དང་གོང་གི་རབ་དྭངས་ཀྱི་རྒྱན་གཉིས་ཀྱི་ཁྱད་པར་ནི། རབ་
དྭངས་ནི་བརྗོད་བྱའི་དོན་གོ་སླ་བ་ཙམ་མ་ཟད་དོན་དེ་འཇིག་རྟེན་ལ་གྲགས་
པ་ཞིག་ངེས་པར་དགོས་ལ། འདིར་འཇིག་རྟེན་ལ་གྲགས་མ་གྲགས་ཀྱི་ངེས་པ་
མེད་ཅིང༌། སྒྲ་དང་རྟགས་ལ་བརྟེན་ནས་དོན་དཔོག་ནུས་པའམ། ་ གཏམ་
རྒྱུད་ལ་བརྟེན་ནས་དཔོག་དགོས་པ་ཞིག་ཡིན་ནོ།།
(12)ཐུན་མོང་མ་ཡིན་པའི་རྒྱན་གྱི་ནང་གསེས་བདུན་པ་རྒྱ་ཆེ་བ་་་
བཤད་པ།
རྒྱ་ཆེ་བའི་ནང་གསེས་དང་པོ་ལྷོ་ཕྱོགས་པའི་བཞེད་པ་སྟོན་པ།
གང་དུ་འགའ་ཞིག་བརྗོད་པ་ལ།།
ཁྱད་འཕགས་ལྡན་པའི་ཡོན་ཏན་རྟོགས།།
དེ་ནི་རྒྱ་ཆེར་བརྗོད་དེ་དེས།།
སྙན་ངག་ལམ་ཀུན་ཡོངས་སུ་མཛེས།། .
ཚིག་སྦྱོར་གང་དུ་ཡོན་ཏན་གྱི་ཁྱད་པར་འགའ་ཞིག་ཙམ་བརྗོད་པ་ལ།
བརྗོད་བྱའི་དོན་དེར་གཞན་ལས་ཁྱད་པར་དུ་འཕགས་པའི་ཡོན་ཏན་དང་་་་
ལྡན་པར་རྟོགས་པར་བྱེད་ནུས་པ་དེ་རྒྱ་ཆེ་བའི་རྒྱན་ཉིད་དུ་བརྗོད་པར་བྱེད་
དེ། དེ་འདྲ་བའི་རྒྱན་དེས་སྙན་ངག་གི་ལམ་ཀུན་ལ་མཛེས་པར་བྱེད་པས་ན་
མགོན་དང་བཅས་པ་ཡིན་ནོ།།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
139



སློང་བ་རྣམས་ཀྱི་བཀྲེན་པའི་མིག།
ལན་ཅིག་ཁྱོད་གདོང་ལ་ལྷུང་བ།།
ལྷ་ཅིག་གནས་སྐབས་དེ་ཡིས་སླར།།
གཞན་གྱི་གདོང་ལ་ལྟ་མ་ཡིན།།
ཞེས་པ་སྟེ། གོ་དོན་ནི། ལྷ་ཅིག་ཅེས་རྒྱལ་པོ་ལ་བོས་ནས། སློང་བ་པོ་རྣམས་
ཀྱི་འཚོ་བས་བཀྲེན་པའི་མིག་དེ་ལན་ཅིག་ཙམ་ཞིག་ཁྱོད་ཀྱི་གདོང་ལ་ལྟུང་བ་
སྟེ་བལྟས་པ་ལས། གནས་སྐབས་དེ་ཡིས་སླར་ཡང་གཞན་གྱི་གདོང་ལ་ལྟ་བ་
མ་ཡིན་པ་སྟེ། ལྟ་མི་དགོས་པར་གྱུར་ཏོ། །ཞེས་པ་ཡིན་ལ། ཚིག་འདིར་
དངོས་སུ་རྒྱལ་པོས་སྦྱིན་པ་རྒྱ་ཆེན་པོ་གཏོང་བར་མ་སྨྲས་ཀྱང་། སླར་ཡང་
གཞན་གྱི་གདོང་ལ་ལྟ་མི་དགོས་ཞེས་པའི་ཤུགས་ལ་རྒྱལ་པོ་དེ་གཏོང་བ་ཕུ་་་་
སུམ་ཚོགས་པར་གོ་ནུས་པ་ལྟ་བུའོ། །གོ་དོན་དང་མཐུན་པའི་དཔེར་བརྗོད་ལ་
ཏཱ་ལའི་བླ་མ་སྐུ་ཕྲེང་ལྔ་པས། །
ཤོང་དཔང་རིག་བྱེད་མཁས་པའི་རྣམ་ཐར་དྲི།།
སྔོན་བྱུང་ལོ་རྒྱུས་མ་ལ་ཡཱ་རླུང་གིས།།
དྲངས་པས་དད་པའི་སྤུ་ལོང་གཡོས་པ་ན།།
འདྲེན་པ་གཞན་ལ་གུས་པའི་རེ་བ་ལྷོད། །ཞེས་པ་ལྟ་བུའམ།
ཡང་ན། (རང)ཆེས་ཕྲའི་ན་ཚོད་ལྗོན་པ་གསར་བ་ནས།།
ཞུམ་མེད་བརྩོན་པའི་དྲི་བསུང་ཡོངས་འཕྲོ་ཞིང་།།
སྐྱེས་སྟོབས་དཔལ་ཡོན་འབར་བ་འདི་མཐོང་ཚེ།།
ཐ་མལ་ལྗོན་པ་གཞན་ལ་དགའ་བློ་བཏང་། །ཞེས་པ་ལྟ་བུ།
རྒྱ་ཆེ་བའི་རྒྱུན་གྱི་ནང་གསེས་གཉིས་པ་ཤར་ཕྱོགས་པ་འགའ་ཞིག་གི་བཞེད་
1 10



པ་སྟོན་པ་ནི།
བསྔགས་པར་འོས་པའི་ཁྱད་པར་དང་།།
ལྡན་པ་རྒྱ་ཆེར་འགའ་ཞིག་འདོད།།
བསྟོད་ཡུལ་གྱི་བསྔགས་པར་འོས་པའི་ཁྱད་པར་གྱི་ཆོས་འགའ་ཞིག་་་་་་
དངོས་སུ་བརྗོད་པའི་ཤུགས་ལས། ཁྱད་ཆོས་དེ་ལྡན་གྱི་ཁྱད་གཞི་དེ་ལ་ངོ་
མཚར་བའི་ཡོན་ཏན་རྒྱ་ཆེན་པོ་དང་ལྡན་པ་ཉིད་དུ་རྟོགས་པར་བྱེད་པ་དེ་ནི་
རྒྱ་ཆེ་བའི་རྒྱན་དུ་ཤར་ཕྱོགས་པ་འགའ་ཞིག་འདོད་དོ། །
དེའི་མཚན་གཞི་དཔེར་བརྗོད་རྩ་བ་ལས་བཤད་པ།།
རོལ་པའི་ཆུ་སྐྱེས་རྩེ་དགའ་མཚོ།
གསེར་གྱི་རྒྱུན་ལ་སོགས་པ་བཞིན། །ཞེས་པ་སྟེ། གོ་དོན་ནི་ལྷན་
ཅིག་རོལ་པའི་ཆུ་སྐྱེས་ཀྱི་ཚལ་དང་། རྩེ་དགའི་བྱ་བ་ལ་འཇུག་པའི་དོན་དུ་
བསྐྱེད་པའི་མཚོ་ལ་རྩེ་དགའི་མཚོ་དང༌། གསེར་གྱི་རང་བཞིན་ཅན་གྱི་རྒྱན་
ལ་གསེར་གྱི་རྒྱན་དང༌། དེ་བཞིན་དུ་མུ་ཏིག་གི་དོ་ཤལ་དང༌། བྱུ་རུའི་ཕྲེང་
བ་སོགས་འཇིག་རྟེན་ན་བསྔགས་པར་འོས་པའི་དངོས་པོ་དེ་དངོས་སུ་བརྗོད་
པའི་ཤུགས་ལ། དེ་དང་ལྡན་པའི་རྒྱལ་པོའམ་མཛེས་མ་ལྟ་བུ་འབྱོར་བ་རྒྱ་ཆེན་
པོ་དང་ལྡན་པ་ཉིད་དུ་གོ་བར་བྱེད་པ་བཞིན་ནོ།།
གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
མེ་ཏོག་འཁྲི་ཤིང་གིས་གང་སྐྱེད་ཚལ་དུ།།
རིན་ཆེན་གདུབ་ཀོར་འཁྲོལ་བའི་མཛེས་མ་ཞིག།
རྣམ་བཀྲ་ནོར་བུའི་སྐ་རགས་ལས་དཔྱངས་པའི།།
གསེར་གྱི་དྲིལ་ཆུང་སྙན་པའི་ཅ་ཅོ་སྒྲོགས། །ཞེས་པ་ལྟ་བུའམ།
111



ཡང་ན། (རང)ཉི་ཟེར་རྡུལ་ལ་ཅོ་འདྲིའི་དཔུང་ཚོགས་རྣམས།།
རྣོ་ངར་མཚོན་གྱི་བྱེ་བྲག་ཐོགས་བཞིན་དུ།།
མྱུར་མགྱོགས་རླུང་གི་ཤུགས་འཆང་ཅང་ཤེས་རྟར།།
བཞོན་ནས་གཡུལ་ལས་རྒྱལ་བའི་རུ་དར་བསྒྲེངས། །ཞེས་པ་ལྟ་བུ།
འདི་དང་དོན་རྒྱན་གྱི་ནང་གི་རྒྱ་ཆེ་བའི་རྒྱུན་གཉིས་མིང་འདྲ་ཡང་དོན་
མི་འདྲ་སྟེ། དོན་རྒྱན་གྱི་རྒྱ་ཆེ་བ་ནི་བསམ་པ་དང་འབྱོར་བ་ཆེ་བ་ཙམ་ཡིན་
ལ། འདིར་བསྔགས་པར་འོས་པའི་ཡོན་ཏན་གང་འདྲ་ཞིག་ལའང་སྦྱར་ཆོག་
པའི་གནད་ཀྱིས་ཁྱབ་ཆེ་བས་ན། སྤྱི་དང་བྱེ་བྲག་གི་དབྱེ་བ་ཡོད་པ་ཤེས་པར་
བྱའོ།།
(13)ཐུན་མོང་མ་ཡིན་པའི་རྒྱན་གྱི་ནང་གསེས་བརྒྱད་པ་བརྗོད་པ་
བཤད་པ།
བརྗིད་པའི་རྒྱུན་གྱི་ནང་གསེས་དང་པོ་ཤར་ལྷོ་ཐུན་མོང་གི་བཞེད་པ་སྟོན་པ།
བརྗིད་པ་ཚིག་སྡུད་མང་པོ་ཉིད།།
འདི་ནི་ལྷུག་པ་དག་གི་གསོས།།
ཚིགས་བཅད་ལ་ཡང་ཤར་ཕྱོགས་པ།།
ཚིག་སྡུད་མང་བ་གལ་ཆེར་བཞེད།།
བརྗིད་པའི་རྒྱན་ནི་ཚིག་སྡུད་མང་པོ་དང་ལྡན་པ་ཉིད་དེ། དེ་ལ་ལྷོ་
ཕྱོགས་པས་ནི་ཚིག་ལྷུག་པ་དག་གི་གསོས་ཏེ་སྲོག་ཏུ་བཞེད་ལ། ཚིགས་བཅད་
ལ་ཡང་ཤར་ཕྱོགས་པས་འདི་ཉིད་ཁོ་ན་གལ་ཆེ་བར་བཞེད་དོ། །
བརྗིད་པའི་ནང་གསེས་གཉིས་པ་ཤར་ཕྱོགས་པའི་བཞེད་པ་སྟོན་པ་ནི།
དེ་ལ་ལྕི་དང་ཡང་བ་རྣམས།།
112



མང་དང་ཉུང་བ་ཉིད་སྤེལ་བས།།
མཐོ་དམའ་ཡི་ནི་རྣམ་པ་དེ། །
བརྗོད་པ་ལ་སོགས་རྣམས་ལ་ལྟ།
བརྗིད་པའི་རྒྱན་དེ་ལ་ཡི་གེ་ལྕི་བ་དང་ཡང་བ་རྣམས་མང་བ་དང་ཉུང་བ་
ཉིད་སྤེལ་བའི་སྒོ་ནས་མང་ཉུང་ཆ་མི་མཉམ་པར་མཐོ་དམའི་རྣམ་པ་ཅན་དེ་
ནི། བརྗོད་པ་དང་གཏམ་ལ་སོགས་པ་རྣམས་ལ་ལྟ་བ་སྟེ་སྦྱར་རོ།།
དེའི་མཚན་གཞི་དཔེར་བརྗོད་རྩ་བ་ལས་བཤད་པ། །
༣ ༣
ཨསྟ་མསྟ་ཀ་པརྱས།།
སམ་སྟཏ་ཤུ་ས་ལྟ་རཱ།།
པཱིན་ལྟ་ན་སྦིཏཱ་ཏཱ་མྲ།།
༣ ༣ ༣།
ཀམ་བ་སྙིབ་བཱརུ་ཎི།།
ཞེས་པ་འདི་ཡིན་ལ། དེ་བོད་སྐད་དུ་བསྒྱུར་ན།
ནུབ་ཀྱི་རི་མགོར་ལྷུང་བ་ཡི།།
མཐའ་དག་ཉི་འོད་མལ་སྟན་ཅན།།
མཁྲེགས་པའི་ནུ་མ་ལ་གནས་པའི།།
གོས་དམར་གཡོ་བཞིན་ཆུ་ལྡན་མ།།
ཞེས་པ་སྟེ། གོ་དོན་ནི། ནུབ་ཀྱི་རི་བོའི་མགོར་ལྷུང་བ་སྟེ་བབས་པའི་ཕྱོགས་
མཐའ་དག་དམར་བ་དགོང་ཀའི་ཉི་མའི་འོད་ཟེར་གྱི་མལ་སྟན་ཅན་གྱི་ནུབ་་་་
ཕྱོགས་ཆུ་ལྡན་མ་སྟེ་ཆུའི་ལྷ་མོ་ཞེས་བོས་ནས། དཔེ་བུད་མེད་ཀྱི་ཆོས་སྲ་ཞིང་
113



མཁྲེགས་པའི་ནུ་མ་ལ་གནས་པའི་སྟོད་གཡོགས་ཀྱི་གོས་དམར་ལྷབ་ལྷུབ་ཏུ་་་་
གཡོ་བ་བཞིན་དུ། ཁྱོད་ནི་ཐུན་མཚམས་ཀྱི་སྣང་བས་འཁྱུད་པས་ཤིན་ཏུ་
མཛེས་སོ། །ཞེས་པའི་དོན་ནོ།།
དཔེར་བརྗོད་འདི་བོད་སྐད་དུ་བསྒྱུར་བས་མཚན་ཉིད་ཞིག་ཀྱང་རྒྱ་སྐད་
སོར་བཞག་བྱས་ན། ཚིག་སྡུད་མང་ཞིང་ཡི་གེའང་ལྕི་ཡང་ཆ་མི་མཉམ་པར་
ཡོད་པ་སྟེ། དེ་ཡང་རྐང་པ་དང་པོ་ལ། རིའི་སྐད་དོད་ལ( ཨསྟ)ཞེས་རྣམ་
དབྱེ་དྲུག་པ་བསྡུས། མགོའི་སྐད་དོད(མསྟ)ལ་བདུན་པ་བསྡུས། (པརྱསྟ）
དང༌། （སམསྟ་ཨཀྵ)རྣམས་ཀྱི་བར་དང་། (བསྡུ)ལ་རྣམ་དབྱེ་དང་པོ་བསྡུས།
འོད་ལ་མང་ཚིག་ཐོབ་པས་འོད་ཀྱི་སྐད་དོད( ཨམ་ཤུ)ལ་ཞུགས་པའི་རྣམ་དབྱེ
(ཨམ་བསྡུས)། (པཱིན)རྒྱས་པ་དང༌། (སྟ་ན》ནུ་མའི་སྐད་དོད་གཉིས་ལ་
བདུན་པ་བསྡུས། བཞིན་ཅེས་པ་མཚུངས་པའི་སྐད་དོད(ཨེ་པ)ལ་ཚིག་སྡུད་
མི་ཐོབ། (སྟ་རཱ)དང་། （བརུ་ཎི)རྐང་པ་གཉིས་ཀྱི་མཐའ་མཚམས་སུ་ཡོད་
པས་ཚིག་སྡུད་མི་ཐོབ་པས་བཞག་ནས་གཞན་བསྡུས་པའོ། །གོ་དོན་གྱི་དཔེར་
བརྗོད་ལ་རྒྱལ་དབང་ལྔ་པས།
གཡོན་མིག་དཀྱུས་ཕྲ་ཟུར་འཕང [ སྐྱེས་བུ་ལ།།
རྣོ་མཚོན་ལ་འགོང[མི་ཟད་གདུང་བ་སྐྱེད།།
འདོད་པ་མི་ལྡན【འཕགས 【རྣམས[མི་སྡུག་མིག།
ཕྲ་མོའི་དབྱེ་བ་མི་མངའ་ངོ་མཚར་ཆེ།།
ཞེས་པའི་ཚིག་རྐང་དང་པོར་བྱེད་སྒྲ་བསྡུས་ཤིང༌། ཚིག་རྐང་གཉིས་པར་
༣ ༣ ༣༣
114



འབྲེལ་སྒྲ་བསྡུས་པས་དེའི་སྐྱེས་བུའི་བསྡུ་བ་ཡོད་ལ། ཚིག་རྐང་གསུམ་པར་
གཞི་མཐུན་བསྡུས་པ་དང་། ལ་དོན་བསྡུས་པའི་དེའི་སྐྱེས་བུའི་བསྡུ་བ་དང་།
མི་ཟད་པའི་བསྡུ་བ་ཡོད་པ་ལྟ་བུའམ།
ཡང་ན། (རང)པད་མ་ལྟར་འཛུམ[ བཞིན་རས་གསལ་བཞིན་དུ།།
དོན་བཟང [སྙན་འཇེབསགཏམ་དག་བརྗོད་མ་ཐག།
ཕ་རོལ་མི་སྲུན་ཚེར་མར་མཚུངས་པའི་ཡིད།།
ཡོངས [འདུལ[བསམ་པ་མཐུན་པའི་གྲོགས་སུ་འགྱུར། །ཞེས་པ་ལྟ་བུ།
བརྗིད་པའི་རྒྱན་ཀྱི་ནང་གསེས་གཉིས་པ་ལྷོ་ཕྱོགས་པའི་བཞེད་པ་སྟོན་པ་ནི།
ལྕི་ཡང་གྲངས་ནི་ཆ་མཉམ་ཞིང༌།།
ཚིག་དོན་མཛེས་པས་བརྗིད་པའང་འདོད།།
ཚིག་སྦྱོར་གང་ཞིག་གི་ཡི་གེ་ལྕི་བ་དང་ཡང་བའི་གྲངས་མང་ཉུང་ཆ་ནི་་་་
མཉམ་ཞིང་། རྗོད་བྱེད་ཀྱི་ཚིག་དང་བརྗོད་བྱའི་དོན་དེ་གསལ་ཞིང་མཛེས་
པའི་ཆ་ནས་བརྗིད་པའི་རྒྱན་དུ་ལྷོ་ཕྱོགས་པས་འདོད་དོ།།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
པ་ཡོ་དྷར་ཏ་ཊོཏྠམ་ག།
ལགསཙྪིཏ་པཱ་ཤུ་ཀཾ།
ཀ་ལྱཱ་ཀཱ་མཱ་ཆུ་རམ་ཙེ་ཏོ།
བཱ་རུ་ཎཱིན་ཀ་རི་ཤུ་ཏི།
ཞེས་པ་འདི་བཞིན། བོད་སྐད་དུ་བསྒྱུར་ན།
ཆུ་འཛིན་ངོས་ཀྱི་ཕང་ན་ཆགས།།
མཚམས་ཀྱི་ཉི་འོད་གོས་དང་ལྡན།།
115



ཆུ་ལྡན་མ་ཡིས་བདག་གི་ཡིད།།
འདོད་པས་གཟིར་བར་བྱེད་མི་འགྱུར།།
ཞེས་པ་སྟེ། གོ་དོན་ནི། ཆུ་འཛིན་ལང་ལོང་དུ་གཡོ་བའི་ངོས་ཀྱི་ཕང་པ་ན་
ཆགས་ཤིང་། དགོང་ཀའི་ཐུན་མཚམས་ཀྱི་ཉི་འོད་དམར་པོའི་གོས་དང་ལྡན་
པའི་ཆུ་ལྡན་མ་འདི་ཡིས། སྲེད་ལྡན་གྱི་སྐྱེ་བོ་སུ་ཡི་ཡིད་འདོད་པས་གཟིར་
བར་བྱེད་པར་མི་འགྱུར་ཏེ་གཟིར་བར་འགྱུར་རོ། །ཞེས་པའི་དོན་ནོ།།
དཔེར་བརྗོད་འདི་བོད་སྐད་དུ་བསྒྱུར་པས་མཚན་ཉིད་ཞིག་ཀྱང་། རྒྱ་
སྐད་ལ་ཕྱེད་སྔ་མར་ལྕི་བ་བདུན་དང་ཡང་བ་དགུ། ཕྱེད་ཕྱི་མར་ལྕི་བ་དགུ་དང་
ཡང་བ་བདུན་བཅས་ལྕི་ཡང་གཉིས་ཀར་བཅུ་དྲུག་རེ་ཡོད་པར་ཆ་མཉམ་ཞིང་།
ཆུ་འཛིན་གྱི་སྐད་དོད (པ་ཡོ)དང༌། (དྷར）གཉིས་ཀྱི་བར་ནས་རྣམ་དབྱེ་དང་
པོ་བསྡུས། ངོས་ཀྱི་སྐད་དོད( ཏ་ཊོད）གཉིས་ཀྱི་བར་ནས་དྲུག་པ་བསྡུས།
དེ་དང་ཁང་པའི་སྐད་དོད《སམ་ག)གཉིས་ཀྱི་བར་ནས་དྲུག་པ་བསྡུས། (སམ་
གའི》མཐར་བདུན་པ་བསྡུས། ཐུན་གྱི་སྐད་དོད( ལགྷ)དང་། མཚམས་ཀྱི་
སྐད་དོད( སནྡྷི)གཉིས་ཀྱི་བར་ནས་དྲུག་པ་བསྡུས། གོས་ཀྱི་སྐད་དོད( ཨཏས）
དང་། འོད་ཀྱི་སྐད་དོད( ཨམ་ཤུ)གཉིས་ཀྱི་བར་ནས་དང་པོ་དང༌། དང་གི་
སྐད་དོད(ཙ)བསྡུས། (ཨམ་ཤུ་ཀ)རྐང་པ་གཉིས་པའི་མཚམས་ཡིན་པས་ཚིག་
སྡུད་མི་ཐོབ་པས་མ་བསྡུས། སུ་ཞེས་པའི་སྐད་དོད་ཀྱི ( ཀིམ)ཡིག་ཀ་ཡིག་ལ་
བསྒྱུར་པས(ཀ) ལ་དྲུག་པ་མ་བསྡུས་པས(སུ)དངོས་སུ་བཞག གཞན་འདོད་
པས་གཟིར་ཞེས་པའི་སྐད་དོད( ཀ་མཏ)དང དུ་རིམ）གཉིས་ཀྱི་བར་ནས་་་་་་་
གསུམ་པ་བྱེད་སྒྲ་བསྡུས། ཡིད་ཀྱི་སྐད་དོད(ཙེ་ཏོས) ཀྱི་དང་པོ་བསྡུས།
ནུབ་ཕྱོགས་ཀྱི་མིང་ཆུ་ལྡན་མའི་སྐད་དོད(བ་རུ་ཎི)དང་། བྱེད་མི་འགྱུར་
116



༣ ༣ ་
༣
༣
ཞེས་པའི་སྐད་དོད( ཀ་རི་ཏི)གཉིས་ཀྱི་བར་ནས་གསུམ་པ་བྱེད་སྒྲ་བསྡུས།
དེའི་མཐའ་རྐང་པ་བཞི་པའི་མཐའ་ཡིན་ཞིང་། ཚིགས་བཅད་ཕྱི་མ་དང་དེ་
གཉིས་ཀྱི་བར་གྱི་མཚམས་ཡིན་པས་རྣམ་དབྱེ་བསྡུ་དགོས་པ་མེད་དོ། །གོ་
དོན་དང་མཐུན་པའི་དཔེར་བརྗོད་ལ་དབྱངས་ཅན་དགའ་བློས།
ཁྱོད་སྐུ་གསེར་རི [ཉི་འོད་འཁྱུད་པ་ལ།།
༣ ༣ ༣
དབང་གཞུ་རྣམ་བཀྲ་ཇི་བཞིན་ཡིད་དུ་འཐད།།
སྲིད་ན་སྙན་དགུ་སྤུངས [འདྲ【གསུང་འདི་ནི།།
ལྷ [ མི་ཀུན་གྱི་རྣ་བའི་བདུད་རྩི་ཉིད། །ཅེས་པར་རིམ་བཞིན་དྲུག་
པ་དང༌། གཉིས་པ་དང་། གསུམ་པ་དང་། དྲུག་པ། མང་པོའི་ཚིག་གི་
བསྡུ་བ་ཡོད་པ་དང་། ཡི་གེ་འཇམ་རྩུབ་ཀྱང་གྲངས་མཉམ་པ་ལྟ་བུའམ།
ཡང་ན། (རང)ཆེས་ཆེར་ཕྲ་བ་ན་ཚོད་གཞོན་ནུ་ནས།།
མཁྱེན་དཔྱོད་འོད་སྣང་གསལ་འཚེར་ཉི་མ་དང་།།
ཆོས་མཚུངས་རིགས་མཐུན་དཔེ་གཞན་སྲིད་འདི་ན།།
མ་རྙེད་ཁྱོད་ཉིད་ཁོ་ན་རང་གི་དཔེ། །ཞེས་པ་ལྟ་བུ། །
རྒྱན་འདིའི་དོན་རྣམས་ལེགས་པར་བཤད་པ་ལ་ཚིག་སྡུད་དྲུག་གི་རྣམ་་་་
གཞག་ཤེས་དགོས་མོད། སྐབས་འདིར་ཡི་གེ་མང་བས་མ་བྲིས་ཤིང་།
གཟིགས་པར་འདོད་ན་ཨ་ལག་ཤའི《 ཡི་གེའི་བཤད་པ》དང་། 《 གསེར་
ཏོག་སུམ་རྟགས། 》 ཨ་ཀྱཱ་ཡོངས་འཛིན་དབྱངས་ཅན་དགའ་བློའི《 སྙན་ངག་
༣ ༣༣
༣ ༣་༣་གན ཞུ་ནས། །
117



ལེའུ་དང་པོའི་འགྲེལ་བཤད 》རྣམས་སུ་གསལ་བར་ཡོད་དོ།།
(14)ཐུན་མོང་མ་ཡིན་པའི་རྒྱན་གྱི་ནང་གསེས་དགུ་པ་མཛེས་པ་་་་
བཤད་པ།
མཛེས་པའི་རྒྱན་གྱི་ནང་གསེས་དང་པོ་ལྷོ་ཕྱོགས་པའི་བཞེད་པ་སྟོན་པ།
མཛེས་པ་འཇིག་རྟེན་གྲགས་པ་ལས།།
མ་འདས་དོན་དང་མཐུན་པའོ།།
མཛེས་པའི་རྒྱན་ནི་བརྗོད་བྱའི་དོན་དེ་འཇིག་རྟེན་ལ་གྲགས་པའི་་་་་་་་་
མཚམས་ལས་མ་འདས་པར་འོས་ཤིང་འཚམས་པར་བརྗོད་པས་དོན་དངོས་ཀྱི་
གནས་ཚུལ་དང་མཐུན་པ་ཞིག་ཡིན་ནོ།།
རྒྱན་གྱི་དབྱེ་བ་ཐུན་མོང་དུ་སྟོན་པ་ནི། །
དེ་ཡང་གཏམ་གྱི་མངོན་བརྗོད་དང་།།
བསྔགས་པ་ལ་སོགས་རྣམས་ལའང་སྦྱར།།
མཛེས་པའི་རྒྱན་དེ་ཡང་སྦྱོར་ཚུལ་གྱི་སྒོ་ནས་སྔོན་བྱུང་གི་གཏམ་དང་།
ཡུལ་གྱི་བསྔགས་པ་སོགས་གང་ལའང་སྦྱར་རུང་བ་ཡིན་ནོ།།
ལྷོ་ཕྱོགས་པའི་བཞེད་པ་ལྟར་གྱི་སྔོན་བྱུང་གི་གཏམ་ལ་སྦྱར་བའི་མཚན་་་
གཞི་དཔེར་བརྗོད་རྩ་བ་ལས་བཤད་པ།
དཀའ་ཐུབ་ཕུང་བོ་ཁྱོད་འདྲ་ཡི།།
ཞབས་ཀྱི་རྡུལ་ནི་གཙང་མ་རྣམས།།
ཡང་དག་བཏབ་པ་གང་ཡིན་པ།།
དེ་དག་ཁོ་ན་ངེས་པར་ཁྱིམ།།
ཞེས་པ་སྟེ། གོ་དོན་ནི། སྔོན་གྱི་དུས་སུ་དྲང་སྲོང་དཀའ་ཐུབ་ལ་གནས་ཤིང་
118



བདེན་ཚིག་གྲུབ་པ་འགའ་ཞིག་སྦྱིན་བདག་གི་ཁྱིམ་དུ་འོངས་ནས། བཟང་པོ།
ཁྱོད་ཀྱི་ཁྱིམ་འདི་དགེའོ་ཞེས་བརྗོད་པ་ན། དེའི་ལན་དུ་ཁྱིམ་བདག་གིས།
ཚངས་པར་སྤྱོད་པའི་དཀའ་ཐུབ་ཀྱི་ཕུང་བོ་ཁྱོད་དང་འདྲ་བའི་ཞབས་ཀྱི་རྡུལ་
གཙང་མ་ལྷའི་ཆུ་བོ་གངྒཱ་ལྟར་དག་བྱེད་མཆོག་རྣམས་ཀྱིས་ཡང་དག་པར་་་་་་་་
བཏབ་པ་གང་ཡིན་པ་དེ་དག་ཁོ་ན་བཀྲ་ཤིས་ཀྱི་མཚན་མ་དང་ལྡན་པས་ངེས་
པར་མིང་དོན་མཚུངས་པའི་ཁྱིམ་ཡིན་ནོ། །ཞེས་སྨྲས་པ་ལ་བསམས་ནས་སྦྱར་
བ་ལྟ་བུའོ།།
གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
ཟུང་འཇུག་རྟོགས་པའི་གར་མཁན་མི་ལ་རྗེ།།
རས་དཀར་བླ་གོས་བརྐྱངས་པའི་འཕུར་ལྡིང་གིས།།
ལན་མང་གཤེགས་ནས་ཤིས་པ་སྒྲུབ་པའི་མཁའ། །
འཆི་མེད་ལམ་ཆེན་ཞེས་བརྗོད་དོན་དང་ལྡན། །ཞེས་པ་ལྟ་བུའམ།
ཡང་ན། (རང)ཟབ་གསལ་མཁྱེན་རྒྱ་ཡངས་པའི་སྐྱ་རེངས་ཀྱིས།།
རྣམ་མང་མི་རིགས་རིག་གཞུང་སྲིད་པའི་མིག།
གངས་རིས་ཡོངས་བསྐོར་བོད་ལྗོངས་མཁའ་དབྱིངས་སུ།།
འདྲེན་མཁས་མི་རྗེ་སྲོང་བཙན་སྒམ་པོར་གྲགས། །ཞེས་པ་ལྟ་བུ།
ཡང་ལྷོ་ཕྱོགས་པའི་བཞེད་པ་ལྟར་གྱི་མཛེས་པའི་ཡོན་ཏན་བསྔགས་པ་ལ་
སྦྱར་བའི་མཚན་གཞི་དཔེར་བརྗོད་རྩ་བ་ལས་བཤད་པ།
སྐྱོན་མེད་ལུས་ཅན་ཁྱོད་ཀྱི་ནི།།
ལག་པའི་འཁྲི་ཤིང་བར་དག་ཏུ།།
ནུ་མ་རབ་རྒྱས་འདི་དག་གི།
119



གོ་སྐབས་རྙེད་པར་འགྱུར་མ་ཡིན།།
ཞེས་པ་སྟེ། གོ་དོན་ནི། ལང་ཚོ་ལ་སྐྱོན་མེད་ཅིང་མཆོག་ཏུ་མཛེས་པའི་ལུས་
ཅན་མ་ཞེས་བོས་ནས། ཁྱོད་ཀྱི་ལག་པའི་འཁྲི་ཤིང་མཉེན་ལྕུག་དང་ལྡན་པ་
ཟུང་གི་བར་དག་ཏུ། རབ་ཏུ་རྒྱས་པའི་ནུ་མ་མངོན་པར་མཐོ་བ་འདི་དག་
ཤོང་བའི་གོ་སྐབས་ནམ་ཡང་རྙེད་པར་འགྱུར་བ་མ་ཡིན། ཞེས་པའི་དོན་
ནོ། །གོ་དོན་དེ་དང་མཐུན་པའི་དཔེར་བརྗོད་ལ་རྒྱལ་དབང་ལྔ་པས།
ནམ་ཡང་ཟད་པ་མེད་པ་གནས་ལྔ་རིག།
མཐའ་ཀླས་ཡུན་དུ་གོམས་པའི་བློ་གྲོས་ཀྱིས།།
ཇི་སྙེད་ཆེས་བརླིང་ཤེས་བྱའི་ཕ་མཐའ་དེ།།
འཇལ་ལ་ངལ་བའི་གནས་གང་སྲིད་ན་སུ། །ཞེས་པ་ལྟ་བུའམ།
ཡང་ན། (རང)བོད་ལྗོངས་གཙུག་ལག་ཆུ་གཏེར་ཆེན་པོའི་ཀློང་།།
མི་རིགས་རིག་གཞུང་ཆུ་ཀླུང་བྱེ་བ་བརྒྱ།
གཅིག་ཏུ་འདུས་ལས་སྐྲ་རྩེའི་ཟིལ་ཐིགས་ཙམ།།
བདག་གིས་མྱོང་འདི་ཨེ་མ་སྐལ་བ་བཟང་། །ཞེས་པ་ལྟ་བུ།
མཛེས་པའི་རྒྱན་གྱི་ནང་གསེས་གཉིས་པ་ཤར་ཕྱོགས་པའི་བཞེད་པ་སྟོན་པ་ནི།
འཇིག་རྟེན་འདས་ཤིང་བརྗོད་འདོད་ཀྱིས།།
དོན་གང་ཤིན་ཏུ་བཀོད་གྱུར་པ།།
འདི་ནི་ཧ་ཅང་བརྗོད་པ་སྟེ།།
གོ་ཌཱ་པ་ལ་མཛེས་པར་བརྗོད།།
བསྟོད་བྱའི་ཡུལ་དེ་ལ་འཇིག་རྟེན་གྱི་མཚམས་ལས་འདས་ཤིང་འུད་ཆེན་
པོའི་སྒོ་ནས་བློར་མི་ཤོང་བའི་བསྔགས་པ་བརྗོད་པ་སྟེ། འདི་ནི་བསྔགས་པ་ ་
120



ཧ་ཅང་བརྗོད་པའི་རྒྱན་ཞིག་ཡིན་པས་ཤར་ཕྱོགས་གོ་ཌཱ་པའི་ལམ་ལ་མཛེས་་་་་
པར་བརྗོད་དོ། །
ཤར་ཕྱོགས་པའི་བཞེད་པ་ལྟར་གྱི་གཏམ་ལ་སྦྱར་བའི་མཚན་གཞི་དཔེར་
བརྗོད་རྩ་བ་ལས་བཤད་པ།
དེ་ནས་བཟུང་སྟེ་བདག་གི་ཁྱིམ།།
ལྷ་ཡི་ཁྱིམ་བཞིན་བསྟེན་པར་འོས།།
ཁྱོད་ཀྱི་ཞབས་རྡུལ་ལྟུང་བ་ཡི།།
ཉེས་པ་དག་ནི་མ་ལུས་བཀྲུས།།
ཞེས་པ་སྟེ། གོ་དོན་ནི། དུས་དེང་ནས་བཟུང་སྟེ་བདག་གི་ཁྱིམ་འདི་ནི་ལྷའི་
ཁྱིམ་བཞིན་དུ་བསྟེན་པར་འོས་ཏེ། རྒྱུ་མཚན་ཅིའི་ཕྱིར་ན། སྐྱེས་བུ་ཆེན་པོ་
ཁྱོད་ཀྱི་ཞབས་ཀྱི་རྡུལ་གཙང་མ་ལྷུང་བ་སྟེ་བབས་པ་ཡིས། ཁྱིམ་གྱི་ཉེས་པ་
དག་མ་ལུས་པར་བཀྲུས་ཤིང་བཀྲ་ཤིས་པར་བྱས་པས་སོ་ཞེས་པའོ།།
གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
རས་དཀར་འདབ་མ་རབ་བསྐྱོད་མཐུ་ཆེན་གྱིས།།
ལན་ཅིག་མིན་པར་གཤེགས་ཤུལ་བྷོ་ཊའི་མཁའ།།
དག་པའི་སྣང་བ་རབ་འབྱམས་འོག་མིན་ཞིང་།།
སྟུག་པོ་བཀོད་པའི་ཡོན་ཏན་ལས་ཀྱང་བརྒལ། །ཞེས་པ་ལྟ་བུའམ།
ཡང་ན། (རང)མི་རིགས་ཡོངས་ཀྱི་ཕུལ་བྱུང་རིག་གཞུང་ནོར།།
བོད་ལྗོངས་གསེར་ལྡན་འཛིན་མའི་སྣོད་གཅིག་ཏུ།།
བསྡུ་བར་མཛད་མཁས་སྲོང་བཙན་སྒམ་པོ་ཞེས།།
དེང་གི་དུས་ཀྱང་མཚན་སྙན་རོལ་མོ་འཁྲོལ། །ཞེས་པ་ལྟ་བུ།
121
་



དེའི་མཛེས་པའི་ཡོན་ཏན་ལ་བསྔགས་པར་སྦྱར་བའི་མཚན་གཞི་དཔེར་
བརྗོད་རྩ་བ་ལས་བཤད་པ།
ཁྱོད་ཀྱི་ནུ་མ་འདི་ལྟ་བུར།།
རྣམ་པར་རྒྱས་པར་གྱུར་པ་འདི། །
ངེས་པར་མ་བརྟགས་བྱེད་པོ་ཡིས།།
ནམ་མཁའ་དག་ནི་ཆུང་ངུར་སྤྲུལ།།
ཞེས་པ་སྟེ། གོ་དོན་ནི། མཛེས་ལྡན་མ་ཁྱོད་ཀྱི་ནུ་མ་འདི་ལྟ་བུར་རྒྱ་ཆེ་ཞིང་
རྣམ་པར་རྒྱས་པར་གྱུར་པ་འདི་ཉིད། ད་ལྟའི་གནས་ཚུལ་ལ་ངེས་པར་མ་
བརྟགས་པར། འཇིག་རྟེན་གྱི་བྱེད་པོ་ཚངས་པས་ནམ་མཁའ་ཆུང་ངུ་འདི་
ཙམ་ཞིག་སྤྲུལ་པས་ད་ལྟ་ཁྱོད་ཀྱི་ནུ་མ་མི་ཤོང་བར་སྣང་ལ། འདི་ལ་སྔོན་
ཚངས་པས་ལེགས་པར་བརྟག་དཔྱད་བྱས་པ་ཡིན་ན། བྱེད་པོས་ནམ་མཁའ་
འདི་ལས་རྒྱ་ཆེ་བར་བྱེད་རིགས་སོ། །ཞེས་ཧ་ཅང་འུད་ཆེན་པོས་བསྔགས་པ་
བརྗོད་པ་ལྟ་བུའོ། །གོ་དོན་དེ་དང་མཐུན་པའི་དཔེར་བརྗོད་ལ་ཏཱ་ལའི་བླ་མ་
སྐུ་ཕྲེང་ལྔ་པས། །
དཔང་ལོའི་མཁྱེན་པའི་འདོམ་གྱིས་ཆོས་ཚུལ་ཀུན།།
དཀའ་བའི་དོགས་བྲལ་སྐད་ཅིག་ལ་གཞལ་བས།།
གང་བློའི་དཔྱོད་ལ་འོས་པའི་ཤེས་བྱ་ཞིག།
རྒྱལ་དང་བྱེད་པོས་ལན་བརྒྱར་སྤྲུལ་ཀྱང་ཉུང་། །ཞེས་པ་ལྟ་བུའམ།
ཡང་ན། (རང)ཆེས་མཐོ་འཛམ་གླིང་རྩེ་མོར་བསྙེགས་པའི་རི།།
དཔའ་བོའི་གོམ་སྟབས་གཅིག་གིས་ཡོངས་ནོན་ཚེ།།
རབ་དཀར་ཅོད་པན་གྱོན་པའི་མགོ་བོ་དག །
122



འདུད་ཅིང་རྐང་པའི་རྡུལ་ཡང་སྤྱི་བོར་བླངས། །ཞེས་པ་ལྟ་བུ།
(15)ཐུན་མོང་མ་ཡིན་པའི་རྒྱན་གྱི་ནང་གསེས་བཅུ་པ་ཏིང་ངེ་་་་་་
འཛིན་བཤད་པ།
ཏིང་ངེ་འཛིན་གྱི་སྤྱིའི་ངོ་བོ་སྟོན་པ།
གཞན་གྱི་ཆོས་དེ་གཞན་དག་ལ།།
འཇིག་རྟེན་ལུགས་ཀྱི་རྗེས་འབྲངས་ནས།།
ཆོས་དང་ཆོས་ཅན་ཕན་ཚུན་དུ།།
ཡང་དག་སྦྱོར་བ་ཏིང་འཛིན་རྒྱན།།
དངོས་པོ་གཞན་གྱི་ཆོས་གང་ཡིན་པ་དེ་ཉིད། ཆོས་ཅན་གཞན་དག་ལ་
འཇིག་རྟེན་ན་མིང་དོན་ཇི་ལྟར་གྲགས་པ་དེ་ཡི་ལུགས་ཀྱི་རྗེས་སུ་འབྲངས་ནས་
ཆོས་ཅན་དང་ཆོས་གཉིས་ཕན་ཚུན་སྦྱོར་ཚུལ་ཡང་དག་པའི་སྒོ་ནས་བརྗོད་པ་
དེ་ནི་ཏིང་ངེ་འཛིན་གྱི་རྒྱན་ཉིད་དུ་ལྷོ་ཤར་གཉིས་ཀས་འདོད་པ་ཡིན་ནོ།།
ཏིང་ངེ་འཛིན་གྱི་རྒྱན་གྱི་དབྱེ་བ་བཤད་པ།
དབྱེ་བ་སྤྱི་ཙམ་བཀོད་པ་དང་།།
ཆོས་ནི་གཅིག་དང་དུ་མ་ཉིད།།
བཀོད་པ་ཞེས་བྱའི་རྒྱན་འདི་ནི།
སྙན་ངག་རྒྱན་ལ་ཁྱད་པར་འཕགས།།
ཏིང་ངེ་འཛིན་གྱི་རྒྱན་དེ་ཡང་དབྱེ་བ་རྣམ་པ་གསུམ་སྟེ། 1. ཆོས་སྤྱི་ཙམ་
བཀོད་པ་དང་། 2. ཆོས་གཅིག་ཙམ་བཀོད་པ། 3. ཆོས་དུ་མ་བཀོད་པ་ཞེས་
བྱ་བའི་རྒྱན་གསུམ་ཡོད་པ་འདི་ནི། སྙན་ངག་གི་རྒྱན་ཐམས་ཅད་ཀྱི་ནང་
ནས་ཉམས་འདོན་ཚུལ་ཁྱད་པར་དུ་འཕགས་པ་ཞིག་ཡིན་ནོ།།
123



ཏིང་ངེ་འཛིན་གྱི་རྒྱན་སོ་སོའི་ངོས་འཛིན་བཤད་པ།
ཏིང་ངེ་འཛིན་གྱི་རྒྱན་གྱི་ནང་གསེས་དང་པོ་ཆོས་སྤྱི་ཙམ་བཀོད་པའི་ཏིང་ངེ་
འཛིན་ནི།
གོང་དུ་ཏིང་ངེ་འཛིན་གྱི་རྒྱན་སྤྱིའི་ངོ་བོ་བཤད་པ་དེ་ཉིད་ལས་ལོགས་སུ་
མེད་ཅིང་། དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཀུ་མུ་ཏ་ནི་མིག་འཛུམ་ཞིང་།།
པདྨ་དག་ཀྱང་མིག་འབྱེད་ཅེས།།
མིག་གི་བྱ་བ་བཀོད་པ་ལས།།
དེ་ཡི་རྗོད་བྱེད་སྒྲ་དག་ཐོབ།།
ཅེས་པ་སྟེ། གོ་དོན་ནི། ཉི་མ་ཤར་བ་ན་མེ་ཏོག་ཀུ་མུ་ཏ་ཁ་ཟུམ་པས་ན། དེ་
ལ་མིག་འཛུམ་ཞེས་པ་དང་། པདྨ་ཁ་ཕྱེ་བ་ལ་མིག་འབྱེད་ཅེས་སེམས་ལྡན་གྱི་
ཁྱད་ཆོས་མིག་གི་འབྱེད་འཛུམ་གྱི་བྱ་བ་དག་བཀོད་པ་ལས། མིག་གི་བྱ་བ་
འབྱེད་འཛུམ་གཉིས་པོ་དེའི་རྗོད་བྱེད་ཀྱི་སྒྲ་དག་མིག་ལས་གཞན་མེ་ཏོག་ལ་་་་
ཐོབ་པ་ལྟ་བུ་ཡིན་ནོ། །དེ་ཡང་འཇིག་རྟེན་ལ་གྲགས་པའི་ཆོས་དག་བཀོད་པ་
ཡིན་གྱི། འཇིག་རྟེན་ལ་གྲགས་པ་མ་ཡིན་པ། དཔེར་ན། ཐལ་མོ་མིག་
འཛུམ། ཁབ་ཀྱི་ཁ་ཕྱེ་ཞེས་པ་ལྟ་བུ་ནི་ཚིག་སྦྱོར་ལ་མི་མཛེས་པས་སྤང་བར་
བྱའོ། །གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
གྲང་རེག་རྣམ་པར་རྒྱས་པ་མཚན་དུས་ཀྱི།
མུན་པ་འཐུང་བ་ཆུ་སྐྱེས་ལོང་བའི་ཁྱུ།།
གཅིག་པུར་མི་སྐྱོ་སྣང་བྱེད་བདག་པོས་མིག །
འོད་ཟེར་སྟོང་གི་ཐུར་མས་འབྱེད་ལ་ཞུགས། །ཞེས་པ་ལྟ་བུའམ།
124



ཡང་ན། (རང)མཛེས་སྒེག་གཟུགས་འཆང་ལྗོན་པའི་ཡིད་འོང་མ།།
དམར་གསལ་བཞིན་རས་འཛུམ་པའི་ངོ་མཚར་འབྲས།།
སྔོ་ལྗང་ལོ་མའི་གོས་ཀྱིས་ཕྱེད་བསྒྲིབས་སུ།།
འགེབས་པའི་ཟོལ་གྱིས་དགའ་བའི་རྣམ་འགྱུར་སྟོན། །ཞེས་པ་ལྟ་བུའོ།།
ཏིང་ངེ་འཛིན་གྱི་རྒྱན་གྱི་ནང་གསེས་གཉིས་པ་ཆོས་གཅིག་ཙམ་བཀོད་པའི་་་་
ཏིང་ངེ་འཛིན་གྱི་རྒྱན་ནི། །
ཁྱད་ཆོས་གཅིག་ཉིད་ཁྱད་གཞི་ཐ་དད་པ་གཉིས་ལ་སོ་སོར་སྦྱར་བ་ཞིག་
ཡིན་ཏེ། དེའི་མཚན་གཞི་དཔེར་བརྗོད་རྩ་བ་ལས་བཤད་པ།
པད་མས་ཉི་ཟེར་སྐྱུགས་པ་རྣམས།།
འཐུངས་ནས་རྡུལ་དམར་སྐྱུགས་པ་ཡིས།།
ཁ་ཡི་དག་བྱེད་ཟེགས་མ་རྣམས།།
ཤིན་ཏུ་སྐྱུགས་པར་བྱེད་པ་བཞིན།།
ཞེས་པ་སྟེ། གོ་དོན་ནི། པདྨ་གཞོན་ནུས་ཉི་མའི་འོད་ཟེར་སྐྱུགས་པ་རྣམས་
འཐུངས་པ ས་ཁ་ཕྱེ་ཞིང་རྒྱས་ཏེ། གེ་སར་གྱི་རྡུལ་དམར་པོ་རྣམས་སྐྱུགས་པར་
བྱེད་ཅིང་། ཁའི་དག་བྱེད་དེ་ཆུའི་ཟེགས་མ་རྣམས་ཀྱང་ཐོར་ནས་སྐྱུགས་པར་
བྱེད་པ་བཞིན་ནོ། །ཞེས་པར་ཁྱད་ཆོས་སྐྱུགས་པ་ཁོ་ན་སྦྱར་བ་ལྟ་བུ། གོ་
དོན་དེ་དང་མཐུན་པའི་དཔེར་བརྗོད་ལ་དབྱངས་ཅན་དགའ་བློས།
ཀུན་གསལ་བུ་མོའི་ཆར་ཟིམ་ཟགས་པ་རྣམས།།
ནོར་འཛིན་དགའ་མས་འཐུངས་ནས་རླན་དྲོད་རྒྱུན།
ཡང་ཡང་ཟགས་པས་སྔོ་ལྗང་ས་སྐྱེས་ཚོགས།།
125



བག་མེད་སྤྱོད་དེ་རྡུལ་ཐིགས་ཟགས་པ་བཞིན། །ཞེས་པ་ལྟ་བུའམ།
ཡང་ན། (རང)དམར་གསལ་མཁུར་ཚོས་མཛེས་པའི་བཞིན་རས་ཅན།།
ཡིད་འཕྲོག་ལྗོན་པའི་འབྲས་བཟང་དགའ་བས་འཛུམ།།
དེ་ཡི་ལང་ཚོའི་དཔལ་ལ་རྗེས་ཆགས་ནས།།
སྔོ་ལྗང་ཡལ་གའི་ཚོགས་རྣམས་དགའ་བས་འཁྱུད། །ཅེས་པ་ལྟ་བུ།
ཏིང་ངེ་འཛིན་གྱི་རྒྱན་གསུམ་པ་ཆོས་དུ་མ་བཀོད་པའི་ཏིང་ངེ་འཛིན་གྱི་རྒྱན་ནི།
ཁྱད་གཞི་གཅིག་ལ་ཁྱད་ཆོས་མི་འདྲ་བ་དུ་མ་བཀོད་པ་ཞིག་སྟེ། དེའི་
མཚན་གཞི་དཔེར་བརྗོད་རྩ་བ་ལས་བཤད་པ།
ལྕི་བའི་མངལ་ཁུར་གྱིས་ངལ་ཞིང་།།
འཁུན་པར་བྱེད་པ་སྤྲིན་གྱི་ཕྲེང་།།
དེ་དག་གཡོ་མེད་སྟེང་གི་ནི།
ཕང་པ་དག་ཏུ་ཡང་དག་ཉལ།།
ཞེས་པ་སྟེ། གོ་དོན་ནི། ཤིན་ཏུ་ལྕི་བའི་ཆར་ཆུའི་མངལ་གྱི་ཁུར་ཆེན་པོས་
ངལ་ཞིང་འབྲུག་སྒྲ་དལ་བུས་འཁུན་པར་བྱེད་པའི་ཆར་སྤྲིན་གྱི་ཕྲེང་བ་འདི་་་་
དག གཡོ་བ་མེད་པའི་སྟེང་གི་ནམ་མཁའི་ཕང་བ་དག་ཏུ་ཡང་དག་པར་ཉལ་
བའམ། ཡང་ན་གཡོ་བ་མེད་པ་རི་སྟེ་རི་བོའི་ཕང་བའམ་རིའི་མགུལ་དུ་ཉལ་
ལོ། །ཞེས་སྦྲུམ་མ་བུ་བཙའ་བ་ལ་ཉེ་བའི་ཁྱད་པར་གྱི་ཆོས། གྲོགས་མོའི་ཕང་
བར་ཉལ་བ་དང༌། ། འཁུན་པའི་སྒྲ་འབྱིན་པ་དང་། ལུས་ལྕི་ཞིང་ངལ་བ་
རྣམས་དངོས་པོ་གཞན་སྤྲིན་ལ་སྦྱར་བ་སྟེ། རིམ་བཞིན་ནམ་མཁའི་ཕང་བར་
ཉལ་བ་དང༌། འབྲུག་གི་སྒྲ་དལ་བུས་འབྱིན་པ་དང༌། ཆུའི་མངལ་ཁུར་གྱིས་
ལྕི་བ་དང༌། དལ་བུས་ངལ་བ་ལྟར་སྣང་བ་ལ་སོགས་པ་རྒྱན་དུ་བྱས་པའོ། །
126



གོ་དོན་དེ་དང་མཐུན་པའི་དཔེར་བརྗོད་ལ་དབྱངས་ཅན་དགའ་བློས། །
དབྱར་གྱི་དཔལ་མོ་ལང་ཚོ་དར་བ་ན།།
སྒེག་ལྡན་རྩི་ཤིང་ཚོགས་རྣམས་བཞིན་ངོམ་སྟེ།།
རབ་གཞོན་མེ་ཏོག་རྒོད་པའི་འཛུམ་རས་ཀྱིས།།
རྩེ་དགའི་ཆེད་དུ་མགོ་ལྕོག་ལྡེམ་ལྡེམ་འབོད། །ཅེས་པ་ལྟ་བུའམ།
ཡང་ན། (རང)རབ་དཀར་དངུལ་མདོག་དང་མཚུངས་འདབ་གཤོག་ཟུང་།།
བརྐྱངས་ཏེ་གསལ་འཚེར་མིག་གིས་ལྟ་བཞིན་དུ།།
བར་སྣང་ལམ་ནས་མྱུར་བའི་ཤུགས་དང་བཅས།།
འཕུར་ལྡིང་བྱེད་འདི་ནམ་མཁའི་གྲུ་བོ་ཆེ། །ཞེས་པ་ལྟ་བུ།
ཏིང་ངེ་འཛིན་གྱི་ཡོན་ཏན་འདི་དང༌། དོན་རྒྱན་གྱི་སྐབས་ཀྱི་རབ་རྟོག་
དང༌། བསྡུས་བརྗོད་ཀྱི་རྒྱན་རྣམས་ལ་ཁྱད་པར་ཤིན་ཏུ་ཆེ་སྟེ། འདི་ནི་འཇིག་
རྟེན་ལ་གྲགས་པ་དང་། ཆོས་གཞན་གྱི་ཁྱད་ཆོས་དེ་ཁྱད་ཆོས་གཞན་ལ་
བཀོད་པ་ཡིན་ལ། རབ་རྟོག་གི་རྒྱུན་ནི། རབ་རྟོག་གསལ་བྱེད་ཀྱི་སྒྲ་ངེས་པར་
ཚང་བའི་སྒོ་ནས་དངོས་པོའི་གནས་ཚུལ་གཞན་དུ་སྒྲོ་བཏགས་པ་ཙམ་ཞིག་་་་་
དང་། བསྡུས་བརྗོད་ནི། ཆོས་འགོད་དགོས་པར་མ་ངེས་ཤིང་མཚུངས་པའི་
དངོས་པོ་ཙམ་སྦྱར་བ་ཡིན་པས་གཞི་གང་ལ་སྦྱར་ཀྱང་ཆོག་པ་ཞིག་ཡིན་ནོ།།
(16)ཐུན་མོང་མ་ཡིན་པའི་རྒྱན་གྱི་མཇུག་བསྡུ་བ་ནི།
དེ་དག་དབྱེ་བ་སྙན་ངག་མཁན།།
སོ་སོ་ལ་གནས་བརྗོད་མི་ནུས།།
བུར་ཤིང་འོ་མ་བུར་སོགས་ཀྱི།།
མངར་བ་ཉིད་ཀྱི་ཁྱད་པར་ཆེ།།
127



གོང་དུ་བཤད་པའི་རྒྱན་བཅུ་པོ་ནི། ལྷོ་ཤར་གཉིས་ཀྱི་འདོད་པ་མི་འདྲ་
བའི་ཁྱད་པར་ཡོད་པའི་གནད་ཀྱིས་ཅུང་ཟད་བཤད་པ་ཡིན་གྱི། དེ་དག་གི་
ནང་གསེས་ཀྱི་དབྱེ་བ་ཕྲ་མོ་རྣམས་ནི་བརྗོད་ཀྱིས་མི་ལང་སྟེ། དཔེར་ན།
བུར་ཤིང་དང་། འོ་མ་དང་། བུ་རམ་སོགས་ཏེ། ཀ་ར་དང་། སྦྲང་རྩི་ལ་
སོགས་པ་སྤྱིའི་ཆོས་མངར་བ་ཙམ་དུ་མཚུངས་ཀྱང་། ནང་གསེས་ཀྱི་མངར་
ལུགས་ཐ་དད་ཅིང་མི་འདྲ་བའི་ཁྱད་པར་ཡོད་པ་བཞིན་མཁས་པ་སོ་སོའི་་་་་་
བསམ་པ་དང༌། བློ་གྲོས་ཀྱི་རྩལ་ལས་བྱུང་བའི་འཆར་སྒོ་བསམ་གྱིས་མི་ཁྱབ་
པ་དེའི་ཕྱིར་ན། སྙན་ཚིག་གི་དབྱེ་བ་ཞིབ་མོ་རྣམས་མཐའ་དག་པར་ནི།
སུས་ཀྱང་བརྗོད་པར་ནུས་པ་མ་ཡིན་ནོ། །
སྙན་ངག་གི་བསྟན་བཅོས་མེ་ལོང་མའི་དོན་འགྲེལ་ལས། ལེའུ་དང་པོའི་
ཚིག་དོན་མདོར་བསྡུས་པའི་ཚུལ་གྱིས་བཤད་ཟིན་ཏོ།
ལྷོ་ཤར་མཁས་པའི་ཚིག་སྦྱོར་རོལ་མོའི་རྒྱུད།།
བ སིལ་ལྗོངས་ཉམས་བརྒྱའི་དབྱངས་དང་མི་མཐུན་ཡང་།།
རང་རིགས་ཁྱད་ཆོས་མཚོན་པའི་མགྲིན་སྐྱེས་གླུར།།
བསྟུན་པའི་སྙན་ཚིག་དྲི་ཟའི་གླིང་བུ་མཚར།།
དེང་རབས་འཚོ་བ་གསར་བའི་དགེ་མཚན་ཀུན།།
ཉམས་འགྱུར་འབུམ་གྱི་སྙན་ཚིག་རོལ་དབྱངས་སུ།།
གྱེར་བའི་བརྡ་རྟགས་ཉུང་ངུའི་རི་མོ་ལས།།
མཚོན་ནུས་བོད་ལྗོངས་ཡི་གེའི་ཁྱད་ཆོས་ལགས།།
ཞེས་བྱ་བ་ནི་ངལ་གསོ་བའི་ཚིགས་སུ་བཅད་པའོ།།
128



ལེའུ་གཉིས་པ།
མ་ཕྱིས་རབ་དྭངས་ཚིག་སྦྱོར་མེ་ལོང་ནང་།།
མ་བྲིས་སྙན་འགྱུར་སྟོང་གི་བཀོད་པའི་གཟུགས།།
མ་བསྟན་གསལ་བར་མཐོང་བའི་ལྟད་མོ་ལ།།
མ་བོས་ཕྱོགས་བཞིའི་མཁས་ཀུན་མགྲོན་དུ་འགུགས།།
རྣམ་མང་བློ་ལྡན་བློ་ཡི་སྒྱུ་རྩལ་ལས།།
ལེགས་ཐོན་སྙན་ཚིག་སྙན་འགྱུར་འབུམ་གྱི་ལྕིད།།
ལྔ་རིག་མ ཁྱེན་པའི་མཁྱེན་རབ་སྲང་གི་གཞིར།།
འདེགས་ཀྱང་ཆ་ཤས་ཆ་ཙམ་གཞལ་ནུས་མིན།།
ཕྲ་རགས་རྒྱུད་མང་རྒྱུད་ལས་མ་དྲངས་ཤིང་།།
མཉེན་ལྡེམ་སོར་མོའི་སོར་རྩེས་བརྡུངས་མིན་པར།།
དྲི་ཟའི་དབྱངས་བདུན་དབྱངས་སུ་ལེན་འདྲ་འདི།
ཡུན་རིང་སྦྱངས་ན་སྦྱངས་འབྲས་ཐོན་པར་ངེས།།
(1)ཐུན་མོང་གི་རྒྱན་གྱི་དབྱེ་བ་སྤྱིར་བསྟན་པ།
གཉིས་པ་ཐུན་མོང་རྒྱན་དེ་ལ།།
དབྱེ་ན་དོན་རྒྱན་སྒྲ་རྒྱན་དང༌།།
གབ་ཚིག་རྒྱན་ཏེ་རྣམ་པ་གསུམ།།
ཐོག་མར་དོན་རྒྱན་བཤད་པར་བྱ།།
129



སྙན་ངག་གི་རྒྱན་གྱི་ནང་གསེས་གཉིས་པ་ཤར་ལྷོ་གཉིས་ཀས་ཐུན་མོང་
དུ་འདོད་པའི་རྒྱན་དེ་ལ་དབྱེ་ན། དོན་རྒྱན་དང༌། སྒྲ་རྒྱན། གབ་ཚིག་གི་
རྒྱན་ཏེ་རྣམ་པ་གསུམ་ཡོད་པའི་ནང་ནས། ཐོག་མར་དོན་རྒྱན་གྱི་རྣམ་གཞག་
བཤད་པར་བྱའོ།།
(2)དོན་རྒྱན་གྱི་དབྱེ་བ་མདོར་བསྟན་པ་ནི།
རང་བཞིན་བརྗོད་དང་དཔེ་དང་ནི།།
གཟུགས་ཅན་གསལ་བྱེད་བསྐོར་བ་དང་།།
འགོག་དང་དོན་གཞན་བཀོད་པ་དང་།།
ལྡོག་པ་ཅན་དང་སྲིད་པ་ཅན།།
བསྡུས་དང་ཕུལ་བྱུང་རབ་རྟོག་དང་།། ་
རྒྱུ་དང་ཕྲ་མོ་ཆ་དང་རིམ།།
དགའ་དང་ཉམས་ལྡན་གཟི་བརྗིད་ཅན།།
རྣམ་གྲངས་བརྗོད་དང་ཀུན་ཏུ་ཕན།།
རྒྱ་ཆེ་བསྙོན་དོར་སྦྱར་བ་དང་།།
ཁྱད་པར་མཚུངས་པར་སྦྱོར་བ་དང་།།
འགལ་དང་སྐབས་མིན་བསྟོད་པ་དང་།།
ཟོལ་བསྟོད་ངེས་བསྟན་ལྷན་ཅིག་བརྗོད།
ཡོངས་བརྗེས་ཤིས་བརྗོད་རབ་སྤེལ་དང་།།
དགོངས་པ་ཅན་ཏེ་སོ་ལྔའོ།།
དོན་རྒྱན་དེ་ལ་སྦྱོར་ཚུལ་གྱི་སྒོ་ནས་དབྱེ་ན། ༡རང་བཞིན་བརྗོད་པའི་
རྒྱན་དང་། ༢ དཔེ་རྒྱན། ༣ གཟུགས་ཅན་གྱི་རྒྱུན། ༤གསལ་བྱེད་ཀྱི་རྒྱུན།
130



༥བསྐོར་བའི་རྒྱན། ༦འགོག་པའི་རྒྱན། ༧དོན་གཞན་བཀོད་པའི་རྒྱན།
༨ ལྡོག་པ་ཅན་གྱི་རྒྱན། ༩ སྲིད་པ་ཅན་གྱི་རྒྱུན། ༡༠ བསྡུས་བརྗོད་ཀྱི་རྒྱན།
༡༡ཕུལ་བྱུང་གི་རྒྱན། ༡༢ རབ་རྟོག་གི་རྒྱན། ༡༣ རྒྱུའི་རྒྱན། ༡༤ཕྲ་མོའི་
རྒྱན། ༡༥ཆའི་རྒྱན། ༡༦རིམ་པ་ཅན་གྱི་རྒྱན། ༡༧དགའ་བའི་རྒྱན།
༡༨ཉམས་ལྡན་གྱི་རྒྱན། ༡༩ གཟི་བརྗིད་ཅན་གྱི་རྒྱན། ༢༠རྣམ་གྲངས་
བརྗོད་པའི་རྒྱན། ༢ ༡ཀུན་ཕན་གྱི་རྒྱུན། ༢ ༢ རྒྱ་ཆེ་བའི་རྒྱན། ༢ ༣ བསྟོན་
དོར་གྱི་རྒྱན། ༢༤སྦྱར་བའི་རྒྱན། ༢༥ཁྱད་པར་བརྗོད་པའི་རྒྱན།
༢༦མཚུངས་སྦྱོར་གྱི་རྒྱན། ༢༧འགལ་བའི་རྒྱུན། ༢༨ སྐབས་མིན་བསྟོད་
པའི་རྒྱུན། ༢༩ ཟོལ་བསྟོད་ཀྱི་རྒྱན། ༣༠ངེས་བསྟན་གྱི་རྒྱན། ༣ ༡ལྷན་ཅིག་
བརྗོད་པའི་རྒྱུན། ༣༢ཡོངས་བརྗེས་ཀྱི་རྒྱན། ༣༣ ཤིས་བརྗོད་ཀྱི་རྒྱན།
༣༤རབ་སྤེལ་གྱི་རྒྱན། ༣༥དགོངས་པ་ཅན་གྱི་རྒྱན་བཅས་སུམ་ཅུ་རྩ་ལྔ་ཡོད་དོ།།
(3)དོན་རྒྱན་སོ་ལྔའི་ནང་གསེས་སོ་སོའི་དབྱེ་བ་སྡོམ་ཙམ་བསྟན་
པ་ནི།
དོན་རྒྱན་སོ་སོའི་དབྱེ་བ་ལ།།
རང་བཞིན་བརྗོད་བཞི་དཔེ་རྒྱན་ནི།།
སོ་གཉིས་གཟུགས་ཅན་ཉི་ཤུ་སྟེ།།
གསལ་བྱེད་བཅུ་གཉིས་བསྐོར་རྒྱན་གསུམ།།
འགོག་རྒྱན་ཉེར་གསུམ་དོན་གཞན་བརྒྱད།།
ལྡོག་རྒྱན་བཅུ་དང་སྲིད་རྒྱན་གསུམ།།
བསྡུས་བརྗོད་བཞི་དང་ཕུལ་བྱུང་བཞི།།
རབ་རྟོག་གསུམ་དང་རྒྱུ་རྒྱུན་ནི།།
131



བཅུ་དྲུག་ཕྲ་མོའི་རྒྱུན་ལ་གཉིས།།
ཆ་རྒྱན་བཞི་དང་རིམ་རྒྱན་གཅིག།
དགའ་རྒྱན་གཉིས་དང་ཉམས་ལྡན་བརྒྱད།།
གཟི་བརྗིད་རྣམ་གྲངས་ཀུན་ཕན་གསུམ།།
རེ་རེ་ཉིད་ཡིན་རྒྱ་ཆེ་གཉིས། །
བསྙོན་དོར་གསུམ་དང་སྦྱར་རྒྱན་དགུ།།
ཁྱད་པར་རྒྱན་ལྔ་མཚུངས་སྦྱོར་གཉིས།།
འགལ་བའི་རྒྱན་དྲུག་སྐབས་མིན་བསྟོད།།
གཅིག་དང་ཟོལ་བསྟོད་རྒྱན་ནི་གསུམ།།
ངེས་བསྟན་གཉིས་དང་ལྷན་ཅིག་བརྗོད།།
རྣམ་གསུམ་ཡོངས་བརྗེས་ཤིས་བརྗོད་རེ།།
རབ་སྤེལ་གཉིས་དང་དགོངས་རྒྱན་གཅིག།
དེ་ལྟར་མེ་ལོང་གཞུང་ཉིད་ལས།།
དཔེར་བརྗོད་དངོས་སུ་ཟིན་པ་དང་།།
ཤུགས་བསྟན་གཅིག་སྟེ་ཀུན་དྲིལ་ན།།
རྣམ་གྲངས་ཉིས་བརྒྱ་རྩ་གསུམ་ཡོད།།
དོན་རྒྱན་སོ་སོའི་ནང་གསེས་དབྱེ་བའི་སྡོམ་ཚིག་གོང་དུ་བཀོད་པ་འདི་་་
རྐང་གྲངས་ཀྱི་སྡོམ་ཙམ་ངེས་པའི་ཕྱིར་དུ་བཀོད་པ་མ་གཏོགས་དབྱེ་བ་སོ་སོའི་
རྣམ་གྲངས་ཞིབ་རྒྱས་རྒྱན་སོ་སོའི་སྐབས་སུ་འཆད་པར་འགྱུར་བས། ཉིས་
ཟློས་ཀྱི་སྐྱོན་སྤང་བ་དང་། ཡིག་ཚོགས་ཉུང་བའི་ཕྱིར་དུ་ཞིབ་པར་མ་བྲིས་སོ།།
(4)དོན་རྒྱན་སོ་ལྔའི་ནང་གསེས་དང་པོ་རང་བཞིན་བརྗོད་པའི་རྒྱུན།
132



(༡)རང་བཞིན་བརྗོད་པའི་རྒྱན་གྱི་ངོ་བོ་བཤད་པ།
དངོས་པོའི་རང་བཞིན་གནས་སྐབས་སོགས།།
གང་ཡིན་དེ་ལས་གཞན་དུ་ནི།།
སྒྲོ་འདོགས་མེད་པར་དྲང་པོ་རུ།།
བརྗོད་པ་རང་བཞིན་བརྗོད་པའི་རྒྱན།།
བརྗོད་བྱའི་དངོས་པོ་གང་གི་རང་བཞིན་དང་རིགས། བྱ་བ། ཡོན་
ཏན། རྫས་བཅས་བཞི་པོ་གང་ཡང་རུང་བའི་ཁྱད་གཞི་དེའི་གནས་སྐབས་
གཅིག་ཙམ་མ་ཡིན་པར་རྣམ་པ་སྣ་ཚོགས་པའི་སྒོ་ནས་དེ་ལས་གཞན་དུ་སྒྲོ་མ་
བཏགས་པར་གནས་ཚུལ་དྲང་པོར་བརྗོད་པ་གང་ཡིན་པ་དེ་ནི་རང་བཞིན་་་་་
བརྗོད་པའི་རྒྱན་ཞེས་བྱ་བ་ཡིན་ནོ།།
(༢）རང་བཞིན་བརྗོད་པའི་རྒྱུན་གྱི་དབྱེ་བ་བཤད་པ།
དབྱེ་བ་རིགས་དང་བྱ་བ་དང་།།
ཡོན་ཏན་རྫས་དང་བཞི་རུ་འདོད།།
རབ་བཞིན་བརྗོད་པའི་རྒྱན་དེ་ཡང་ནང་གསེས་མི་འདྲ་བའི་དབྱེ་བ་ནི།
རིགས་ཀྱི་རང་བཞིན་བརྗོད་པའི་རྒྱན་དང་། བྱ་བའི་རང་བཞིན་བརྗོད་པའི་
རྒྱན་དང་། ཡོན་ཏན་རང་བཞིན་བརྗོད་པའི་རྒྱན་དང་། རྫས་ཀྱི་རང་
བཞིན་བརྗོད་པའི་རྒྱན་བཅས་རྣམ་པ་བཞིར་འདོད་པ་ཡིན་ནོ།།
(༣)རང་བཞིན་བརྗོད་པའི་རྒྱུན་སོ་སོའི་ངོས་འཛིན་བཤད་པ། །
རང་བཞིན་བརྗོད་པའི་རྒྱན་དང་པོ་རིགས་ཀྱི་རང་བཞིན་བརྗོད་པའི་རྒྱན་ནི།
རིགས་སྤྱིའི་ཆོས་རྣམས་དྲང་པོར་བརྗོད།།
རིགས་ཀྱི་རང་བཞིན་བརྗོད་པར་འདོད།
133



རིགས་མཐུན་གྱི་དངོས་པོ་སྤྱི་ལ་ཁྱབ་པའི་ཁྱད་ཆོས་འགའ་ཞིག་སྔོན་དུ་་་
བཀོད་ནས། ཁྱད་ཆོས་དེ་ལྡན་གྱི་ཁྱད་གཞི་སྤྱི་ཙམ་ཞིག་དངོས་སུ་བརྗོད་པའི་
ཤུགས་ལ་ཁྱད་གཞི་དེ་དང་མཚུངས་པའི་རིགས་ཅན་གཞན་ལ་ཡང་ཁྱད་ཆོས་
དེ་དག་ཡོད་པར་གོ་ནུས་པ་ཞིག་སྟེ། དཔེར་ན། མེ་ལ་ཚ་བ་དང་། ཆུ་ལ་
གཤེར་བ། ཤིང་ལ་ཡལ་ག་ལོ་འདབ་དང་ལྡན་པ་སོགས་དངོས་པོ་དེའི་ཆོས་
ཉིད་དང་རང་བཞིན་གསལ་བོར་བརྗོད་པ་ལྟ་བུ།
དེའི་མཚན་གཞི་དཔེར་བརྗོད་རྩ་བ་ལས་གསུངས་པ།
མཆུ་ནི་དམར་ཞིང་གུག་པ་དང་།།
གཤོག་པ་ལྗང་ཞིང་མཉེན་པ་དང་།།
མགྲིན་པ་ཁ་དོག་གསུམ་ཕྲེང་ཅན།།
ནེ་ཙོ་འདི་དག་ཚིག་འཇམ་ལྡན།།
གང་གི་མཆུ་ནི་ཁ་དོག་དམར་ཞིང་དབྱིབས་གུག་པ་དང༌། གཤོག་པ་
ལྗང་ཞིང་འཇམ་ལ་མཉེན་པ་དང་། མགྲིན་པ་ན་དཀར་སྔོ་དམར་བའི་ཁ་
དོག་གསུམ་གྱི་ཕྲེང་བ་ཅན་ནེ་ཙོ་འདི་དག་ཚིག་འཇམ་པོར་སྨྲ་བའི་སྒྲ་དང་་་་་་
ལྡན་པ་ཡིན་ནོ། །ཞེས་གོང་གསལ་གྱི་ཁྱད་ཆོས་དེ་དག་དང་ལྡན་པའི་རིགས་
ནེ་ཙོ་ཞེས་པའི་སྒྲ་དང་། རིགས་ཅན་གྱི་སྒྲ་འདི་དག་ཅེས་དངོས་སུ་བརྗོད་དེ།།
ཚིག་འཇམ་ལྡན་ཞེས་ངོ་བོ་གསལ་བོར་བརྗོད་པ་ལྟ་བུའོ། །གོ་དོན་གྱི་དཔེར་
བརྗོད་ལ་དངུལ་ཆུ་དྷརྨ་བྷ་དྲས།
ཕྱི་ནང་རིག་པའི་གནས་རྣམས་ཐུགས་སུ་ཆུད།།
སྡོམ་གསུམ་བསླབ་བྱར་ཉེས་ལྟུང་དྲི་མས་དག།
ཕྲ་རགས་མཛད་པ་བསྟན་དང་འགྲོ་ཕན་ཅན།།
134



མཚན་ལྡན་བླ་མའི་ཚོགས་རྣམས་སྤྱི་བོས་མཆོད། །ཅེས་པ་ལྟ་བུའམ།
ཡང་ན། (རང)ཕྱོགས་མཚམས་གངས་ཀྱི་ས་འཛིན་ཕྲེང་བས་བསྐོར།།
དུས་བཞིར་དྲོ་སྐྱིད་ལྡན་པའི་ཉི་འོད་གསལ།།
རྣམ་མང་རིན་ཆེན་གཏེར་བརྒྱས་ཡོངས་ཕྱུག་པའི།།
བོད་ལྗོངས་ནོར་འཛིན་འཛམ་གླིང་སྤྱི་བོའི་རྒྱན། །ཞེས་པ་ལྟ་བུའོ།།
རང་བཞིན་བརྗོད་པའི་རྒྱན་གཉིས་པ་བྱ་བའི་རང་བཞིན་བརྗོད་པའི་རྒྱན་་་་་
བཤད་པ།
བྱ་བ་གཙོར་སྟོན་དྲང་པོའི་ངག།
བྱ་བའི་རང་བཞིན་བརྗོད་པར་འདོད།
ཁྱད་གཞི་བྱེད་པ་པོ་དངོས་སུ་སྟོན་པའི་སྒོ་ནས་དེས་བྱ་བ་བཟང་ངན་་་་་
གང་བྱས་པ་རྣམས་དྲང་པོར་བརྗོད་པ་ཞིག་ལ་བྱ་བའི་རང་བཞིན་བརྗོད་པའི་
རྒྱན་ཞེས་བྱ་སྟེ།
དེའི་མཚན་གཞི་དཔེར་བརྗོད་རྩ་བ་ལས་གསུངས་པ།
མགྲིན་པའི་ནང་ནས་སྙན་སྒྲོགས་ཤིང་།།
མིག་ནི་ཀུན་ཏུ་འཁྲུལ་བ་ཡི།།
ཕུག་རོན་རྩེ་འདོད་དགའ་མ་ལ།།
ཡོངས་སུ་བསྐོར་ནས་མཆུ་དག་སྦྱོར།།
ཞེས་པ་སྟེ། གོ་དོན་ནི། གང་གི་མགྲིན་པའི་ནང་ནས་ཅུང་ཟད་མི་གསལ་
བའི་སྒྲ་སྙན་པར་སྒྲོགས་ཤིང་ཆགས་པས་མྱོས་པའི་མིག་ནི་ཀུན་ཏུ་འཁྲུལ་ཞིང་
གཡོ་བ་ཡི་ཕུག་རོན་ནི། རྩེ་ཞིང་དགའ་བར་འདོད་པས་རང་གི་དགའ་མ་ལ་
ཡོངས་སུ་བསྐོར་ནས་ཕན་ཚུན་མཆུ་དག་སྦྱོར་བར་བྱེད་དོ། །ཞེས་པར། བྱེད་པ་
135



པོ་ནི་ཕུག་རོན། བྱ་བ་ནི་མགྲིན་པའི་ནང་ནས་སྐད་མི་གསལ་བར་སྒྲོགས་པ་
དང༌། མིག་གཡོ་ཞིང་འཁྲུལ་བ། དགའ་མར་བསྐོར་ཏེ་མཆུ་སྦྱོར་བ་བཅས་
སྟོན་པ་ལྟ་བུའོ། །གོ་དོན་གྱི་དཔེར་བརྗོད་ལ་དཔང་ལོས།
གྲངས་མེད་གསུམ་དུ་ཚོགས་བསགས་སྒྲིབ་པ་སྦྱངས།།
རྡོ་རྗེ་གདན་གྱི་བྱང་ཆུབ་ཤིང་དྲུང་དུ།།
མངོན་སངས་རྒྱས་རྣམས་གདུལ་བྱ་འདུལ་བའི་ཕྱིར།།
འཇིག་རྟེན་ཁམས་འདིར་ཆོས་ཀྱི་འཁོར་ལོ་བསྐོར། །ཞེས་པ་ལྟ་བུའམ།
ཡང་ན། (རང)ཡིད་འོང་བཞིན་རས་འཛུམ་པའི་མདངས་ཕྱུང་ཞིང་།།
ལྡེམ་ལྡེམ་སོར་མོའི་འདེགས་འཇོག་སྒྱུར་བ་ལས།།
སྙན་འཇེབས་རྒྱུད་མང་འཁྲོལ་མཁས་གར་མཁན་དེས།།
ཀུན་ཀྱང་མྱ་ངན་མེད་པའི་དཔལ་ལ་བཀོད། །ཞེས་པ་ལྟ་བུ།
རང་བཞིན་བརྗོད་པའི་རྒྱན་གསུམ་པ་ཡོན་ཏན་རང་བཞིན་བརྗོད་པའི་རྒྱུན་
བཤད་པ།
ཡོན་ཏན་གཙོར་སྟོན་དྲང་པོའི་ངག།
ཡོན་ཏན་རང་བཞིན་བརྗོད་ཅེས་བྱ།
ཁྱད་གཞི་གང་ལ་བརྟེན་ནས་བྱུང་བའི་ཡོན་ཏན་ནམ་ཁྱད་ཆོས་གཙོ་བོར་
བརྗོད་པ། དཔེར་ན། ཉི་འོད་ཕོག་པ་ལས་མེ་ཏོག་འདབ་མ་ཁ་ཕྱེ་བ་དང་།
ཚེར་མ་ཟུག་པ་ལས་ན་ཟུག་བསྐྱེད་པར་སྟོན་པ་ལྟ་བུ་ཞིག་ལ་ཡོན་ཏན་རང་་་་་་
བཞིན་བརྗོད་པའི་རྒྱན་ཞེས་བྱ་བ་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་གསུངས་པ།
དགའ་མ་ཡིས་ནི་རེག་པ་འདིས།།
136



ལུས་ལ་སྤུ་ལོང་རྒྱས་པ་དང༌།།
ཡིད་ནི་བདེ་བར་བྱེད་པ་དང་།།
མིག་དག་ཟུམ་པར་བྱེད་ཅིང་འཇུག།
ཅེས་པ་སྟེ། དགའ་མ་སྟེ་ཡིད་དུ་འོང་བའི་བུད་མེད་ལ་རེག་པ་འདིས་འཁྱུད་
པ་པོའི་ལུས་ལ་ཆགས་པའི་སྤུ་ལོང་རྒྱས་པ་དང་། ཡིད་ནི་ཚོར་བ་བདེ་བས་
སིམ་པར་བྱེད་པ་དང་། ཆགས་པས་མྱོས་པའི་མིག་དག་ཀྱང་ཟུམ་པར་བྱེད་
ཅིང་འཇུག་གོ །ཞེས་དགའ་མའི་ལུས་ཀྱི་རེག་བྱའི་ཡོན་ཏན་ཁྱད་གཞི། ཁྱད་
ཆོས་ཆགས་པའི་སྤུ་ལོང་རྒྱས་པ་དང༌། ཡིད་བདེ་བར་བྱེད་པ། མིག་ཟུམ་
པར་བྱེད་པ་སོགས་གནས་སྐབས་ཀྱི་ཡོན་ཏན་སྣ་ཚོགས་དངོས་སུ་དྲང་པོར་་་་
བརྗོད་པ་ལྟ་བུ་ཡིན། སྐབས་འདིར་ཡོན་ཏན་ཞེས་པ་སྐྱོན་དང་ཡོན་ཏན་
གཉིས་སུ་ཕྱེ་བའི་ཡོན་ཏན་དང་། འདོད་པའི་ཡོན་ཏན་ལྔ་ཙམ་ལ་བྱས་ན་
ཁྱབ་ཆུང་ཞིང་། འགའ་ཞིག་ཆུ་བོ་ཐུར་དུ་འབབ་པ་དང་། མེ་གྱེན་དུ་འབར་
བ་སོགས་དངོས་པོའི་གཤིས་ལུགས་ལ་ངོས་འཛིན་པ་ཡོད་ཀྱང༌། དེ་ལྟར་ན།
རིགས་ཀྱི་རང་བཞིན་བརྗོད་པའི་རྒྱན་དང་དབྱེ་བ་འབྱེད་མི་ཐུབ་པར་སྣང་་་་་
བས། དེས་ན་རང་ལུགས་ལ་དངོས་པོ་དེའི་བྱེད་ལས་སམ་ནུས་པ་དྲང་པོར་
སྟོན་པ་ཞིག་ལ་ཡོན་ཏན་རང་བཞིན་བརྗོད་པའི་རྒྱན་དང་། དངོས་པོ་དེའི་
རང་བཞིན་དང་གཤིས་ལུགས་དྲང་པོར་བརྗོད་པ་ལ་རིགས་ཀྱི་རང་བཞིན་་་་་་
བརྗོད་པའི་རྒྱན་དུ་བཞག་ན་ལེགས་སོ། །གོ་དོན་དང་མཐུན་པའི་མཚན་གཞི་
དཔེར་བརྗོད་ལ་རེབ་ཙ་བཀའ་འགྱུར་བ་དམ་ཆོས་ཡར་འཕེལ་གྱིས།
གང་གིས་ལེགས་གསུང་དམ་པའི་ཆོས་ཀྱི་ཚུལ།།
ཇི་བཞིན་ཉམས་སུ་བསྟར་བས་མངོན་མཐོ་དང་།།
137



ངེས་ལེགས་ཐར་པ་བླ་ན་མེད་པའི་བདེ།།
མ་ལུས་ཇི་ལྟར་གསུང་བཞིན་ལྷུན་གྱིས་གྲུབ། །ཞེས་པ་ལྟ་བུའམ།
ཡང་ན། (རང)མཁྲིག་མའི་གདུ་བུར་རབ་མཛེས་འཕྲུལ་འཁོར་ལས། །
མྱུར་མགྱོགས་དབུགས་ཀྱི་སྐར་ཆ་འདས་པའི་སྒྲ།།
རྣ་བར་ལྷུང་བས་དུས་ཚོད་སྐད་ཅིག་ཀྱང་།།
དོན་མེད་སྡོད་པར་ཕངས་པའི་སྣང་བ་ཤར། །ཞེས་པ་ལྟ་བུ། །
རང་བཞིན་བརྗོད་པའི་རྒྱན་གྱི་བཞི་པ་རྫས་རང་བཞིན་བརྗོད་པའི་རྒྱན་ནི།
རྫས་ཀྱི་དངོས་པོ་དྲང་པོར་བརྗོད།།
རྫས་བརྗོད་རང་བཞིན་རྒྱན་ཞེས་བྱ།
ཁྱད་གཞི་གང་གི་ངོ་བོ་དང་ནུས་པ་གང་ཡང་མི་སྟོན་པར་ཁྱད་གཞི་གང་
དང་འབྲེལ་བའི་རྫས་ཀྱི་དངོས་པོ་ཙམ་སྟོན་པ་ཞིག་སྟེ། དེའི་མཚན་གཞི་
དཔེར་བརྗོད་རྩ་བ་ལས་གསུངས་པ། །
མགྲིན་སྔོན་ལག་ན་ཐོད་པ་ནི།།
གནས་པ་ཟླ་བའི་ཅོད་པན་དང་།།
སྣུམ་ཞིང་དམར་བའི་རལ་པ་ཅན།།
ཁྱུ་མཆོག་རྒྱལ་མཚན་འཁྲུངས་པར་གྱུར། ། (གསལ་བར་གྱུར)
ཅེས་པ་སྟེ། གོ་དོན་ནི། གང་གི་མགྲིན་པ་ནི་དུག་གིས་སྔོན་པོར་གྱུར་པ་
དང༌། ལག་པ་ན་དུར་ཁྲོད་ཀྱི་ཐོད་པ་གནས་པ་སྟེ་ཐོགས་ཤིང་། རལ་པའི་
རྩེར་ཟླ་བའི་ཅོད་པན་འཆང་བ་དང་། སྣུམ་ཞིང་ཁ་དོག་དམར་བའི་མདངས་
དང་ལྡན་པའི་རལ་པ་ཅན། ཁྱུ་མཆོག་གི་མགོ་བོའི་ཏོག་ཡོད་པའི་རྒྱལ་མཚན་
འཆང་བས་ན་ཁྱུ་མཆོག་རྒྱལ་མཚན་ཅན་དེ་ཉིད་འཁྲུངས་པ་སྟེ་བྱུང་བར་གྱུར་
138



ཏོ། །ཞེས་ཁྱད་གཞི་དབང་ཕྱུག་དང༌། ཁྱད་ཆོས་དེའི་ལག་ན་ཡོད་པའི་ཐོད་
པ་སོགས་རྫས་ཀྱི་དངོས་པོ་ཙམ་ཞིག་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
ལྷ་ཡི་གོས་བཀླུབས་གསེར་གྱི་འོག་པག་འཕྱང་།།
ནོར་བུའི་ཅོད་པན་འོད་འབར་ཟུར་ཕུད་གཡོ།།
སྟན་གོང་ཨུཏྤལ་རིན་ཆེན་ཀ་ཎི་ཀ ། །
ཟླ་ཤེལ་རྒྱུད་མངས་སྒྲེང་མཁས་དབྱངས་ཅན་མ། །ཞེས་པ་ལྟ་བུའམ།
ཡང་ན། (རང)སྐར་མ་ཟུར་ལྔས་རབ་མཛེས་ཅོད་པན་འཆིང་།།
ས་ཁམས་མདངས་འཛིན་བརྗིད་ཆགས་ཆས་ཀྱིས་བཀླུབས།།
རང་འགུལ་མེ་ལྕེའི་འཕྲུལ་མདའ་ལག་གཉིས་སུ།།
བཟུང་ནས་མེས་རྒྱལ་སྲུང་མཁས་བཅིངས་འགྲོལ་དམག །ཅེས་པ་
ལྟ་བུ།
གོང་དུ་བཤད་པའི་རང་བཞིན་བརྗོད་པའི་རྒྱན་བཞི་པོ་དེའི་དོན་མདོར་
བསྡུས་ན་འདི་ལྟར་ཡིན་ཏེ། དངོས་པོ་དེའི་བྱ་བ་དང་ཡོན་ཏན་རྫས་སོགས་
གཙོ་བོར་བརྗོད་པ་མིན་པར། ཁྱད་ཆོས་དེ་དག་དང་ལྡན་པའི་དངོས་པོ་དེའི་
ངོ་བོ་སྤྱི་ཙམ་ཞིག་དྲང་པོར་བརྗོད་པ་ནི་རིགས་ཀྱི་རང་བཞིན་བརྗོད་པ་དང་།
བྱེད་པ་པོའམ་བྱེད་པ་གང་ཡང་རུང་བས་བྱ་བ་བྱེད་ཚུལ་གཙོ་བོར་སྟོན་པ་ནི་
བྱ་བའི་རང་བཞིན་བརྗོད་པའི་རྒྱན་དང་། དངོས་པོ་དེའི་ཁྱད་ཆོས་སམ་ནུས་
པ་གཙོ་བོར་སྟོན་པ་ནི་ཡོན་ཏན་རང་བཞིན་བརྗོད་པའི་རྒྱན་དང་། ཁྱད་གཞི་
གང་ལ་ཡོད་པའི་རྫས་ཀྱི་དངོས་པོ་ཙམ་གཙོ་བོར་སྟོན་པ་ལས་རང་བཞིན་དང་
ཁྱད་ཆོས་བཅས་གཙོ་བོར་མི་སྟོན་པ་ནི་རྫས་ཀྱི་རང་བཞིན་བརྗོད་པའི་རྒྱན་དུ་
139



བཞག་པ་ཡིན་ནོ།།
(5)དོན་རྒྱན་སོ་ལྔའི་ནང་གསེས་གཉིས་པ་དཔེ་རྒྱན།
(༡)དཔེ་རྒྱན་གྱི་ངོ་བོ་སྤྱི་ཙམ་བཤད་པ།
དཔེ་དོན་ཐ་དད་བཀོད་པ་ལས།།
མཚུངས་པར་རྟོགས་བྱེད་དཔེ་རྒྱན་ཡིན།།
ཞེས་པ་སྟེ། གོ་དོན་ནི། དཔེ་དང་དཔེ་ཅན་གཉིས་པོ་ངོ་བོ་ཐ་དད་པར་
བཀོད་པ་ལ་བརྟེན་ནས་དེ་གཉིས་མཚུངས་པར་རྟོགས་པར་བྱེད་པ་ནི་དཔེ་་་་་
རྒྱན་ཞེས་བྱ་བའི་མཚན་ཉིད་ཡིན་ལ། དེ་ལ་ཐུན་མོང་གི་ཁྱད་ཆོས་སྟོན་མི་
སྟོན་སྣ་ཚོགས་ཡོད་དོ།།
(༢)དཔེ་རྒྱན་སོ་གཉིས་ཀྱི་མིང་གི་རྣམ་གྲངས་སྟོན་པ་ནི།
མཚུངས་སྒྲ་ཡོད་མེད་ཅི་རིགས་ཀྱིས།།
དཔེ་དོན་སྦྱོར་ཚུལ་སོ་གཉིས་ཏེ།
ཆོས་དཔེ་དངོས་དཔེ་བཟློག་པ་དང༌།།
ཕན་ཚུན་ངེས་དང་ངེས་མེད་བསྡུས།།
ཕུལ་བྱུང་རབ་བཏགས་རྨད་བྱུང་རྨོངས།།
ཐེ་ཚོམ་གཏན་འབེབས་སྦྱར་མཉམ་ཉིད།།
སྨད་དང་བསྔགས་དང་བརྗོད་འདོད་དང་།།
འགལ་དང་དགག་པ་ངོ་བསྟོད་དང་།།
དེ་ཉིད་བརྗོད་དང་ཐུན་མོང་མིན།།
བྱུང་མིན་སྲིད་མིན་མང་བ་དང་།།
རྣམ་འགྱུར་ཕྲེང་བ་ངག་དོན་གཉིས།།
1 4 )
-
，-
--
，



ཟླ་བོའི་དངོས་དང་མཚུངས་སྦྱོར་རྒྱུ། །ཞེས་པ་སྟེ། དཔེ་རྒྱན་མཚུངས་
སྒྲ་དངོས་སུ་ཡོད་མེད་ཅི་རིགས་དང༌། དེ་ཡང་དཔེ་དོན་སྦྱོར་ཚུལ་གྱི་སྒོ་ནས་
དབྱེ་ན། ༡ཆོས་དཔེ། ༢ དངོས་པོའི་དཔེ། ༣ བཟློག་པའི་དཔེ། ༤ཕན་ཚུན་
གྱི་དཔེ། ༥ངེས་པའི་དཔེ། ༦ངེས་པ་མེད་པའི་དཔེ། ༧བསྡུས་པའི་དཔེ།
༨ ཕུལ་བྱུང་གི་དཔེ། ༩ རབ་བཏགས་ཀྱི་དཔེ། ༡༠ རྨད་བྱུང་གི་དཔེ།
༡༡ རྨོངས་པའི་དཔེ། ༡༢ ཐེ་ཚོམ་གྱི་དཔེ། ༡༣ གཏན་འབེབས་ཀྱི་དཔེ།
༡༤སྦྱར་བའི་དཔེ། ༡༥ མཉམ་ཉིད་ཀྱི་དཔེ། ༡༦སྨད་པའི་དཔེ།
༡༧བསྔགས་པའི་དཔེ། ༡༨ བརྗོད་འདོད་ཀྱི་དཔེ། ༡༩ འགལ་བའི་དཔེ།
༢༠ དགག་པའི་དཔེ། ༢ ༡ངོ་བསྟོད་གྱི་དཔེ། ༢༢ དེ་ཉིད་བརྗོད་པའི་དཔེ།
༢ ༣ ཐུན་མོང་མིན་པའི་དཔེ། ༢༤བྱང་མིན་གྱི་དཔེ། ༢༥ སྲིད་མིན་གྱི་དཔེ།
༢༦མང་བའི་དཔེ། ༢༧རྣམ་འགྱུར་གྱི་དཔེ། ༢༨ ཕྲེང་བའི་དཔེ།
༢༩ ངག་དོན་གྱི་དཔེ་གཉིས། ༣༠ ཟླ་བོ་དངོས་པོའི་དཔེ། ༣ ༡མཚུངས་སྦྱོར་
གྱི་དཔེ། ༣༢ རྒྱུ་ཡི་དཔེ་བཅས་སུམ་ཅུ་སོ་གཉིས་ཡོད་དོ།།
(༣)དཔེ་རྒྱན་སོ་གཉིས་པོ་སོ་སོའི་ངོས་འཛིན་བཤད་པ།
དཔེ་རྒྱན་གྱི་ནང་གསེས་དང་པོ་ཆོས་དཔེ་ནི།།
དཔེ་དང་དཔེ་ཅན་མཚུངས་པའི་ཆོས།།
མཇུག་ཏུ་བཀོད་པ་ཆོས་དཔེར་འདོད།
དཔེ་དང་དཔེ་ཅན་གཉིས( ཀྱི་མིང་སྔོན་དུ་སྨོས་ཤིང་དེའི་རྗེས་སུ་མཚུངས་
གསལ་གྱི་སྒྲ་སྦྱར་ཏེ་མཇུག་ཏུ་དཔེ་དང་དཔེ་ཅན་གཉིས》ཀྱི་ཁྱད་ཆོས་འདྲ་བ་
གཅིག་བཀོད་པའི་སྒོ་ནས་དེ་གཉིས་མཚུངས་པར་སྟོན་པ་ཞིག་སྟེ། དེའི་
མཚན་གཞི་དཔེར་བརྗོད་རྩ་བ་ལས་བཤད་པ།
་. 41



མཛེས་མ་ཁྱོད་ཀྱི་ལག་མཐིལ་ནི། །
ཆུ་སྐྱེས་བཞིན་དུ་ཀུན་ཏུ་དམར།།
ཞེས་པ་སྟེ། གོ་དོན་ནི། ཀྱེ་མཛེས་མ་ཞེས་བོས་ནས་ཁྱོད་ཀྱི་ལག་མཐིལ་ནི་ཆུ་
སྐྱེས་ཏེ་པདྨ་བཞིན་དུ་དཀར་ལ་དམར་བའི་མདངས་དང་ལྡན་ནོ། །ཞེས་
མཛེས་མའི་ལག་མཐིལ་དང་པདྨ་གཉིས་དཀར་ལ་དམར་མདངས་ཆགས་པའི་
ཁྱད་ཆོས་ཅན་དུ་མཚུངས་པར་སྟོན་པ་ལྟ་བུའོ། །གོ་དོན་གྱི་དཔེར་བརྗོད་ལ་
བོད་མཁས་པས། །
ནེའུ་གསིང་གཡུ་ཡི་མཎྜལ་ཕྱིས་འདྲར་སྔོ།།
མེ་ཏོག་ཕྲེང་མཛེས་སྐར་ཚོགས་བཞིན་དུ་བཀྲ།།
བུང་བའི་མགྲིན་སྒྲ་རྒྱུད་མངས་ལྟར་སྙན་པའི།།
དཔྱིད་ཀྱི་དུས་འདི་ལྷ་ཡུལ་ལྟ་བུར་མཛེས། །ཞེས་པ་ལྟ་བུའམ།
ཡང་ན། (རང）མེས་རྒྱལ་མི་དམངས་དུང་ཕྱུར་མང་པོའི་སེམས།།
གསེར་སྐུད་གྲུ་གུ་ལྟ་བུར་གཅིག་ཏུ་འགྲིལ།།
དེང་རབས་ཅན་བཞིའི་རླབས་ཆེན་འཛུགས་སྐྲུན་ཀུན།།
དབྱར་མཚོ་རྒྱས་པའི་དཔལ་བཞིན་གོང་དུ་འཕེལ། །ཞེས་པ་ལྟ་བུའོ།།
དཔེ་རྒྱུན་གྱི་ནང་གསེས་གཉིས་པ་དངོས་པོའི་དཔེ་ནི།
དཔེ་དང་དཔེ་ཅན་ཙམ་ཞིག་ལས།།
མཚུངས་ཆོས་མི་སྟོན་དངོས་པོའི་དཔེ།།
དཔེ་དང་དཔེ་ཅན་གཉིས་ཀྱི་ཁྱད་ཆོས་དངོས་སུ་མ་བརྗོད་པར་དཔེ་དང་
དཔེ་ཅན་གཉིས་མཚུངས་པ་ཙམ་ཞིག་དངོས་སུ་བརྗོད་པའི་ཤུགས་ལ་དེ་་་་་་
གཉིས་ཁྱད་ཆོས་གང་གི་སྒོ་ནས་མཚུངས་པར་གོ་ནུས་པ་ཞིག་ཡིན་ཏེ། དེའི་
142



མཚན་གཞི་དཔེར་བརྗོད་རྩ་བ་ལས་གསུངས་པ།
ཁྱོད་ཀྱི་གདོང་ནི་པདྨ་བཞིན།།
མིག་དག་ཨུཏྤལ་སྔོན་པོ་བཞིན།།
ཞེས་པ་སྟེ། གོ་དོན་ནི། མཛེས་མ་ཁྱོད་ཀྱི་གདོང་ནི་པདྨ་བཞིན་དང༌། ཁྱོད་
ཀྱི་གདོང་གི་མིག་དག་སྟེ་མིག་གཉིས་པོ་ནི་ཨུཏྤལ་སྔོན་པོ་བཞིན་ནོ། །དཔེ་
དང་དཔེ་ཅན་གྱི་མཚུངས་ཆོས་དངོས་སུ་མ་བརྗོད་ཀྱང་མཛེས་མའི་གདོང་་་་་་་
པདྨ་དང་། མིག་ཨུཏྤལ་སྔོན་པོ་དང་འདྲ་ཞེས་པ་ཙམ་ཞིག་དངོས་སུ་བརྗོད་
པའི་ཤུགས་ལ། གདོང་དང་པདྨ་གཉིས་དཀར་ལ་དམར་བའི་མདངས་དང་
ལྡན་པའི་ཆ་ནས་མཚུངས་པ་དང་། མིག་དང་ཨུཏྤལ་གཉིས་ཁ་དོག་སྔོན་པོ་
མཐིང་གི་མདངས་དང་ལྡན་པའི་ཆ་ནས་མཚུངས་པར་གོ་ནུས་པ་ལྟ་བུའོ།།
གོ་དོན་གྱི་དཔེར་བརྗོད་ལ་བོད་མཁས་པས། །
འོ་མའི་ཆུ་གཏེར་དང་མཚུངས་ཞལ་དཀྱིལ་འཁོར།།
སྤྱན་ཟུང་ཨུཏྤལ་མཐིང་ཀའི་དཔལ་འཕྲོག་དེས།།
བསྐྱོད་པའི་སྨིན་འཁྱོག་བུང་བའི་རྣམ་འཕྲུལ་ལྟའི།།
ལྷ་མོ་ཁྱོད་ནི་དཔྱིད་ཀྱི་ཕུན་ཚོགས་འདྲ། །ཞེས་པ་ལྟ་བུའམ། །
ཡང་ན། （རང)པ་ཏྲའི་རི་མོ་བསྣོལ་འདྲའི་གཞུང་ལམ་ངོས།
ཉི་ཟེར་རྡུལ་མཚུངས་འཁོར་ལོའི་འགྲོ་འོང་གིས།།
རང་རང་གང་འདོད་གནས་སུ་བགྲོད་པ་འདི།།
མཁའ་ལ་འཁྱུག་པའི་གློག་གི་རོལ་རྩེད་བཞིན། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་གསུམ་པ་བཟློག་པའི་དཔེ་ནི།
དཔེ་དང་དཔེ་ཅན་གོ་ལྡོག་ནས།
143



དེ་གཉིས་མཚུངས་སྟོན་བཟློག་པའི་དཔེ།།
སྤྱིར་དཔེ་ལ་བརྟེན་ནས་དཔེ་ཅན་གོ་བར་བྱེད་དགོས་ཀྱང་། སྐབས་
འདིར་དེ་དང་མི་མཐུན་པར་གོ་ལྡོག་ནས་དཔེ་ཅན་དཔེ་ཡི་ཚུལ་དང༌། དཔེ་
དཔེ་ཅན་གྱི་ཚུལ་དུ་བྱས་ཏེ་དཔེ་དང་དཔེ་ཅན་གཉིས་ཁྱད་ཆོས་འདྲ་བའི་སྒོ་་་་
ནས་མཚུངས་པར་སྟོན་པ་ཞིག་ཡིན་ཏེ། དེའི་མཚན་གཞི་དཔེར་བརྗོད་རྩ་བ་
ལས་གསུངས་པ།
ཁྱོད་ཀྱི་གདོང་བཞིན་པདྨ་ནི།།
རྣམ་པར་རྒྱས་པར་གྱུར། །ཞེས་པ་སྟེ། གོ་དོན་ནི། མཛེས་མ་
ཁྱོད་ཀྱི་གདོང་ཇི་ལྟ་བ་བཞིན་དུ་པདྨ་རྣམ་པར་རྒྱས་པར་གྱུར་ཏོ། །ཞེས་
མཛེས་མའི་གདོང་དཔེ་ཡི་ཚུལ་དང་པདྨ་དཔེ་ཅན་གྱི་ཚུལ་དུ་བྱས་ནས། པད་
མའི་མཛེས་པ་རྣམ་པར་རྒྱས་པར་དངོས་སུ་བརྗོད་པའི་ཤུགས་ལ། གདོང་
དང་པདྨ་གཉིས་ཁྱད་ཆོས་འདྲ་བའི་སྒོ་ནས་མཚུངས་པར་གོ་ནུས་པ་ལྟ་བུའོ།།
གོ་དོན་གྱི་དཔེར་བརྗོད་ལ་བོད་མཁས་པས།
རྙོག་བྲལ་པདྨའི་རྫིང་བུར་མཚོ་འབྱུང་སྐུའི།།
འགྱིང་སྟབས་བཞིན་དུ་འཁྱོག་པ་དབང་པོའི་གཞུ།།
གང་གི་མཚན་དཔེའི་གཟི་འོད་དཔལ་ཇི་བཞིན།།
མཁའ་ལ་རྣམ་བཀྲའི་ལང་ཚོ་འཛིན་ལ་ལྟོས། །ཞེས་པ་ལྟ་བུའམ།
ཡང་ན། (རང)མུན་པ་ཀུན་སེལ་གློག་ཞུན་ཕྲེང་བ་བཞིན།།
མཁའ་དབྱིངས་རྒྱུ་སྐར་རྣམ་པར་བཀྲ་བ་སྟེ།།
བཀོད་མཛེས་ཁང་བཟང་ཇི་བཞིན་རི་བོང་ཅན།།
དབང་གཞུའི་གུར་གྱིས་མཛེས་པའི་རྣམ་འགྱུར་སྟོན། །ཞེས་པ་ལྟ་
144



བུའོ།།
དཔེ་རྒྱན་གྱི་ནང་གསེས་བཞི་པ་ཕན་ཚུན་གྱི་དཔེ་ནི།
དཔེ་དང་དཔེ་ཅན་ཕན་ཚུན་དུ།།
འཇལ་རེས་བྱེད་པ་ཕན་ཚུན་དཔེ།།
ཐོག་མར་དཔེ་ལ་བརྟེན་ནས་དཔེ་ཅན་གོ་བ་དང་། སླར་ཡང་དཔེ་ཅན་
དེ་ལ་བརྟེན་ནས་དཔེ་གོ་བར་བྱེད་དེ་དཔེ་དང་དཔེ་ཅན་གཉིས་ཕན་ཚུན་དཔེ་
ལེན་རེས་བྱས་ནས་དཔེ་དང་དཔེ་ཅན་གཉིས་མཚུངས་པར་སྟོན་པ་ཞིག་ཡིན་
དེའི་མཚན་གཞི་དཔེར་བརྗོད་རྩ་བ་ལས་གསུངས་པ།
ཁྱོད་ཀྱི་གདོང་བཞིན་ཆུ་སྐྱེས་ཏེ།
ཆུ་སྐྱེས་བཞིན་དུ་ཁྱོད་ཀྱི་ཞལ།།
ཞེས་པ་སྟེ། གོ་དོན་ནི། མཛེས་མ་ཁྱོད་ཀྱི་གདོང་བཞིན་དུ་ཆུ་སྐྱེས་ཤིན་ཏུ་
མཛེས་ཤིང་ཡིད་དུ་འོང་ལ། དེ་ལྟ་བུའི་ཆུ་སྐྱེས་བཞིན་དུ་ཁྱོད་ཀྱི་ཞལ་རབ་ཏུ་
མཛེས་སོ། །ཞེས་དཔེ་ཅན་མཛེས་མའི་གདོང་དང་། དཔེ་པདྨ་གཉིས་ཁྱད་
ཆོས་མཚུངས་པའི་སྒོ་ནས་དཔེ་དང་དཔེ་ཅན་གཉིས་པོ་ཕན་ཚུན་འཇལ་རེས་
བྱས་པ་ལྟ་བུའོ། །གོ་དོན་གྱི་དཔེར་བརྗོད་ལ་ཡོངས་འཛིན་ཞྭ་དམར་དགེ་
འདུན་བསྟན་འཛིན་གྱིས། །
སྦྲང་རྩིའི་རོ་ལ་སྲེད་པའི་རྐང་དྲུག་བཞིན།།
ལེགས་བཤད་འཚོལ་རྣམས་མཁས་པའི་མདུན་སར་རྒྱུ།།
ལེགས་བཤད་དོན་དུ་གཉེར་བ་དེ་རྣམས་བཞིན།།
སྦྲང་བུ་རྣམས་ནི་པད་མའི་ཚལ་དུ་འགྲོ། །ཞེས་པ་ལྟ་བུའམ།
145



ཡང་ན། (རང)ཉིན་མོར་བྱེད་པ་པད་མོའི་ཚལ་ལ་བཞིན།།
རྒྱ་བོད་མི་རིགས་མཛའ་ཞིང་མཐུན་པ་སྟེ། །
ཡུལ་གྱིས་བསྐལ་ཡང་མཛའ་བས་མི་གཏོང་ལྟར།།
སྲིད་པའི་སྒྲོན་མེ་པད་མའི་ཚལ་དུ་རྩེན། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་ལྔ་པ་ངེས་པའི་དཔེ་ནི།
དཔེར་བཀོད་དེ་ལས་གཞན་མཚུངས་དཔེ།།
ཡོད་པ་འགོག་བྱེད་ངེས་པའི་དཔེ།།
དཔེ་ཅན་དེ་ལ་འོས་པའི་དཔེ་ཞིག་བཀོད་དེ། དེ་གཉིས་མཚུངས་པར་
བརྗོད་པར་མ་ཟད་དཔེ་ཅན་དེ་ཉིད་དཔེ་དེ་ཁོ་ན་དང་མཚུངས་ཀྱི། དེ་ལས་
གཞན་པའི་དཔེ་མེད་པར་སྟོན་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་གསུངས་པ།
ཁྱོད་ཞལ་པདྨ་ཉིད་དང་མཚུངས།།
གཞན་ནི་འགའ་ཞིག་དང་ཡང་མིན།།
ཞེས་པ་སྟེ། གོ་དོན་ནི། མཛེས་མ་ཁྱོད་ཀྱི་ཞལ་ནི་པདྨ་མཛེས་པ་དང་
མཚུངས་ཀྱི། གཞན་འགའ་ཞིག་དང་ཡང་མཚུངས་པ་མིན་པ་སྟེ། དེ་ལ་འོས་
པའི་དཔེ་ཡོད་པ་མ་ཡིན་ཞེས་སྟོན་པ་ལྟ་བུའོ།།
གོ་དོན་གྱི་དཔེར་བརྗོད་ལ་རེབ་ཙའི་བཀའ་འགྱུར་བ་དམ་ཆོས་ཡར་་་་་་་
འཕེལ་གྱིས།
གསེར་གྱི་མིག་མང་རིས་མཛེས་བིརྱའི།།
ས་གཞི་འདི་རྣམས་རྣམ་བཀྲའི་རྒྱུ་སྐར་གྱིས།
སྨྲས་པའི་མཐོན་མཐིང་ནམ་མཁའི་ལམ་ཉིད་དང་།
146



མཚུངས་ཀྱི་རིགས་མཐུན་དཔེ་གཞན་དམིགས་སུ་མེད།།
ཅེས་པ་ལྟ་བུའམ།
ཡང་ན། (རང)དཀར་གསལ་འོད་སྣང་བཀྲ་བའི་རས་གཞིའི་ངོས།།
རྒྱང་རིང་ཡུལ་ལྗོངས་ངོ་མཚར་བཀོད་པའི་གཟུགས།།
མངོན་སུམ་གསལ་འདི་འཕྲུལ་གྱི་མེ་ལོང་གི།།
དཔེར་འོས་དེ་དང་མཚུངས་པའི་ཆོས་གཞན་ཅི། །ཞེས་པ་ལྟ་བུའོ།
དཔེ་རྒྱན་གྱི་ནང་གསེས་དྲུག་པ་ངེས་པ་མེད་པའི་དཔེ་ནི།
དཔེར་བཀོད་དེ་མཚུངས་གཞན་དག་ཀྱང་།།
ཡོད་ན་དཔེར་འོས་ངེས་མེད་དཔེ།།
དཔེ་ཅན་དེར་དཔེ་གཅིག་བཀོད་དེ། དེ་དང་མཚུངས་པ་གཞན་ཡོད་ན་
ཡང་དཔེ་ཅན་དེའི་དཔེར་འོས་སོ་ཞེས་སྟོན་པ་ཞིག་ཡིན་ཏེ། དེའི་མཚན་གཞི་
དཔེར་བརྗོད་རྩ་བ་ལས་བཤད་པ།
རེ་ཞིག་ཁྱོད་གདོང་པདྨ་ཡི།།
རྗེས་འགྲོ་གཞན་ཡང་དེ་འདྲ་བ།།
གལ་ཏེ་ཡོད་ན་དེ་བྱེད་འགྱུར།།
ཞེས་པ་སྟེ། གོ་དོན་ནི། ཐོག་མར་ཁྱོད་ཀྱི་གདོང་ནི་པདྨ་རྒྱས་པའི་རྗེས་སུ་
འགྲོ་ལ། གལ་ཏེ་གདོང་གི་མཛེས་པ་དང་མཚུངས་པའི་དཔེ་གཞན་ཡོད་ན།
དེ་ཉིད་ཀྱང་ཁྱོད་ཀྱི་གདོང་གི་དཔེར་འོས་སོ། །ཞེས་དང་པོར་མཛེས་མའི་
གདོང་གི་དཔེར་པདྨ་བཀོད་དེ། དེ་གཉིས་མཛེས་པ་སོགས་ཀྱི་སྒོ་ནས་མཚུངས་
པར་བསྟན་ནས། དེ་དང་མཚུངས་པའི་རིགས་གཞན་ཡོད་ན་ཡང་གདོང་གི་
དཔེར་འོས་སོ། །ཞེས་བརྗོད་པ་ལྟ་བུའོ། །གོ་དོན་གྱི་དཔེར་བརྗོད་ལ་
147



དབྱངས་ཅན་དགའ་བློས།
ཟབ་ཡངས་མཁྱེན་པའི་གཏེར་མངའ་ཁྱོད་ཀྱི་ཐུགས།།
མཐའ་བྲལ་འཆི་མེད་ལམ་གྱི་རང་བཞིན་དང༌།།
རེ་ཞིག་མཚུངས་མོད་དེ་འདྲའི་དངོས་པོ་གཞན།།
གལ་ཏེ་མཆིས་ན་དེ་ཡི་རྗེས་སུ་འགྲོ། །ཞེས་པ་ལྟ་བུའམ།
ཡང་ན། (རང)ཡིད་འཕྲོག་ལང་ཚོའི་གཟུགས་འཛིན་གཞོན་ནུའི་ཚོགས།།
གནས་ལྔ་རིག་པའི་སྐྱེ་སྟོབས་དཔལ་འབར་བ།།
ཞོགས་པའི་ཉི་གཞོན་དམར་པོར་ཡང་དག་མཚུངས།།
རྗེས་མཐུན་གཞན་ཡང་སྲིད་ན་དེའི་དཔེར་འོས། །ཞེས་པ་ལྟ་བུ།
དཔེ་རྒྱན་གྱི་ནང་གསེས་བདུན་པ་བསྡུས་པའི་དཔེ་ནི།
ཕྱོགས་རེས་མཚུངས་མིན་གཞན་གྱིས་ཀྱང་།།
མཚུངས་པར་སྟོན་པ་བསྡུས་པའི་དཔེ།།
དཔེ་ཅན་དེ་ཉིད་ཁྱད་ཆོས་དེ་གཅིག་པུའི་སྒོ་ནས་དཔེ་དེ་དང་མཚུངས་
པ་ཙམ་མིན་གྱི། ཁྱད་ཆོས་གཞན་ཞིག་གི་སྒོ་ནས་ཀྱང་དཔེ་དེ་དང་མཚུངས་
པར་སྟོན་པ་ཞིག་ཡིན་ཏེ། །
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཁྱོད་གདོང་མཛེས་པ་ཁོ་ན་ཡིས།།
ཟླ་བའི་རྗེས་སུ་འགྲོ་མིན་ཏེ།
དགའ་བསྐྱེད་ལས་ཀྱིས་ཀྱང་ཞེས་པ།།
འདི་འདྲ་བསྡུས་པའི་དཔེ་ཡང་ཡོད།།
ཅེས་པ་སྟེ། གོ་དོན་ནི། མཛེས་མ་ཁྱོད་ཀྱི་གདོང་ནི་མཛེས་པ་གཅིག་པུའི་སྒོ་
148



ནས་ཟླ་བའི་རྗེས་སུ་འགྲོ་བ་སྟེ་ཟླ་བ་དང་མཚུངས་པ་མ་ཡིན་གྱི། མཐོང་བ་
ཙམ་གྱིས་གཞན་གྱི་སེམས་ལ་དགའ་བ་བསྐྱེད་པ་འདི་ཡི་སྒོ་ནས་ཀྱང་མཚུངས་
སོ། །ཞེས་དཔེ་ཅན་མཛེས་མའི་གདོང་དང་། དཔེ་ཟླ་བ་གཉིས་མཛེས་ཤིང་
དཀར་བའི་ཆ་གཅིག་པུའི་སྒོ་ནས་དེ་གཉིས་མཚུངས་པ་ཙམ་མིན་པར། ཡིད་
ལ་དགའ་བ་བསྐྱེད་པའི་ཁྱད་ཆོས་གཞན་ཞིག་གི་སྒོ་ནས་ཀྱང་དཔེ་ཟླ་བ་དང་་་་
དཔེ་ཅན་གདོང་གཉིས་མཚུངས་པར་བརྗོད་པ་ལྟ་བུའོ།།
གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
དབྱངས་ཅན་ཁྱོད་ཞལ་མཚར་སྡུག་ལྡན་པ་ཡིས།།
ཆུ་སྐྱེས་པདྨའི་རྗེས་སུ་འགྲོ་མིན་ཏེ། །
མིག་ལྡན་ཀུན་ཡིད་འཕྲོག་པའི་འཛུམ་མདངས་དང་།།
ཞིམ་པོའི་དྲི་བསུང་ཕྱོགས་བརྒྱར་འཐུལ་འདིས་ཀྱང་། །ཞེས་པ་ལྟ་
བུའམ།
ཡང་ན། (རང)ལྗོངས་ཀུན་འཛད་མེད་གཏེར་ཁས་གང་ཙམ་གྱིས།།
ས་འདི་རིན་བྲལ་ནོར་བུར་མཚུངས་མིན་ཏེ༎
རྒྱ་ཆེའི་ཐང་ཀུན་ཁྱབ་པའི་ལོ་ཏོག་དང་།།
ནོར་ཕྱུགས་གྲངས་ཀྱིས་གཞལ་བར་དཀའ་བས་ཀྱང་། །ཞེས་པ་ལྟ་
བུའོ།།
དཔེ་རྒྱན་གྱི་ནང་གསེས་བརྒྱད་པ་ཕུལ་བྱུང་གི་དཔེ་ནི།
འདྲ་མིན་ཁྱད་པར་གཉིས་ལས་གཞན།།
མེད་པར་བརྗོད་པ་ཕུལ་བྱུང་དཔེ།
དཔེ་དང་དཔེ་ཅན་གཉིས་རྟེན་ནམ་གནས་གཞི་ཐ་དད་པའི་ཁྱད་པར་་་་་
， 149



ཡོད་པ་ཙམ་མ་གཏོགས། དེ་གཉིས་ཁྱད་ཆོས་ཀྱི་སྒོ་ནས་མི་འདྲ་བའི་ཁྱད་
པར་མེད་ཅེས། དཔེ་དང་དཔེ་ཅན་གཉིས་ལ་སྤྱིར་མི་འདྲ་བའི་ཁྱད་པར་ཡོད་
ཀྱང༌། སྐབས་དེར་དེ་གཉིས་ལ་མི་འདྲ་བའི་ཁྱད་པར་གཞན་ཅི་ཡང་མེད་པར་
བརྗོད་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཁྱོད་ཀྱི་ཞལ་ནི་ཁྱོད་ཉིད་ལ།།
མཐོང་གི་ཟླ་བ་མཁའ་ལ་མཐོང་།།
འདི་ཉིད་ཁོ་ནས་ཐ་དད་དེ།།
གཞན་མེད་ཅེས་འདི་ཕུལ་བྱུང་དཔེ།།
མཛེས་མ་ཁྱོད་ཀྱི་ཞལ་ནི་ཁྱོད་ཀྱི་ལུས་ཁོ་ན་ལ་མཐོང་ཞིང་། ཟླ་བ་ཉ་
གང་བ་འདི་ནི་ནམ་མཁའ་ལ་མཐོང་བའི་ཁྱད་པར་འདི་ཉིད་ཁོ་ནས་ཐ་དད་
པ་ཙམ་མ་གཏོགས། གཞན་མི་འདྲ་བའི་ཁྱད་པར་མེད་དོ། །ཞེས་དཔེ་ཅན་
མཛེས་མའི་གདོང་དང་། དཔེ་ཟླ་བ་གཉིས་རྟེན་ཐ་དད་པའི་ཁྱད་པར་ཙམ་
ལས། གཞན་དེ་གཉིས་མི་འདྲ་བའི་ཁྱད་པར་མེད་ཅེས་འུད་ཆེན་པོས་བརྗོད་ .
པ་ལྟ་བུའོ།། །
གོ་དོན་གྱི་དཔེར་བརྗོད་ལ་བོད་མཁས་པས།
ཁྱོད་ཀྱི་འདྲེན་བྱེད་དཔལ་ནི་ཁྱོད་གདོང་ལ།།
མཐོང་ཞིང་ཨུཏྤལ་ནགས་ཀྱི་རྫིང་བུར་ཏེ།།
གཞན་པའི་ཁྱད་པར་འབྱེད་ཆོས་ཞིབ་མོའི་བློས།།
ལན་བརྒྱར་བརྟགས་ཀྱང་དམིགས་སུ་ཡོད་མིན་ནོ། །ཞེས་པ་ལྟ་
བུའམ།
150



ཡང་ན།(རང)དཀར་མཛེས་ཤོག་བུར་ཡི་གེའི་གཟུགས་རིས་འཁྱུག།
ཅང་ཤེས་མགྱོགས་འགྲོ་ཐང་ཆེན་ཡངས་པོར་ཏེ།
དེ་ལས་གཞན་དུ་ཁྱད་པར་འབྱེད་ཆོས་འགའ།།
རིང་དུ་བཙལ་ཡང་རང་ཉིད་ངལ་བ་ཙམ། །ཞེས་པ་ལྟ་བུ།
དཔེ་རྒྱན་གྱི་ནང་གསེས་དགུ་པ་རབ་བཏགས་ཀྱི་དཔེ་ནི།
དཔེ་དེར་མ་སྙེམས་གཞན་ལ་ཡང་།།
འདྲ་ཆོས་ཡོད་ཅེས་རབ་བཏགས་དཔེ།
དཔེ་ཅན་གྱི་ཁྱད་ཆོས་དེ་ཉིད་དཔེ་ལ་ཡོད་སྙམ་པའི་ང་རྒྱལ་ཡོད་པ་ལྟ་་་་
བུར་སྒྲོ་བཏགས་ནས། དེའི་ང་རྒྱལ་འགོག་པའི་ཆེད་དུ་དཔེ་གཞན་ཞིག་
འགོད་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།།
དེ་ཡི་བཞིན་དཔལ་ང་ཉིད་ལ།།
ཡོད་ཅེས་ཟླ་བ་བསྙེམ་མི་དགོས།།
པདྨ་ལ་ཡང་དེ་ཡོད་ཕྱིར།།
ཞེས་པ་འདི་ནི་རབ་བཏགས་དཔེ།།
ཞེས་པ་སྟེ། གོ་དོན་ནི། མཛེས་མ་དེའི་བཞིན་གྱི་མཛེས་པ་ཕུན་སུམ་ཚོགས་
པའི་དཔལ་དེ་ང་ཉིད་ལ་ཡོད་ཅེས་ཟླ་བ་ཁྱོད་བསྙེམ་པར་བྱ་མི་དགོས་ཏེ། པདྨ་
ལ་ཡང་དེའི་མཛེས་པ་ཕུན་སུམ་ཚོགས་པ་ཡོད་པའི་ཕྱིར་རོ། །ཞེས་མཛེས་མའི་
གདོང་གི་མཛེས་པ་ང་རང་ལ་ཡོད་ཅེས་ཟླ་བ་ལ་ང་རྒྱལ་ཡོད་པ་ལྟ་བུར་སྒྲོ་་་་་་
བཏགས་ནས། ། དེའི་ང་རྒྱལ་འགོག་པའི་ཕྱིར་དུ་པདྨ་ལ་ཡང་མཛེས་པ་ཕུན་
སུམ་ཚོགས་པའི་དཔལ་དང་ལྡན་པའི་ཕྱིར་རོ། །ཞེས་རྒྱུ་མཚན་དང་བཅས་
151



དཔེར་བཀོད་པ་འདི་ནི་རབ་བཏགས་ཀྱི་དཔེ་ཡིན་ནོ།།
གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
མེ་ན་ཀ་ཡི་འདྲེན་བྱེད་ཡིད་འཕྲོག་དང་།།
མཚུངས་ཞེས་དཔྱིད་ཀྱི་ཕོ་ཉ་དྲེགས་མི་འཚལ།།
པད་ཚལ་མཚོ་ལ་གནས་པའི་རྣ་རྒྱན་ཅན།།
ཡོན་ཏན་དེ་ལྟར་ཡིད་འཕྲོག་ལྡན་པས་སོ། །ཞེས་པ་ལྟ་བུའམ།
ཡང་ན།(རང)ན་རྒས་ལང་ཚོའི་འཕེལ་འགྲིབ་བདག་ཉིད་ལ།།
ཡོད་ཅེས་རི་བོང་འཛིན་ཁྱོད་བསྙེམ་མི་དགོས།།
ནམ་མཇུག་སྡུད་པའི་ལྗོན་ཤིང་གེལ་བར་ཡང་།།
མཚུངས་ཆོས་ཡོན་ཏན་དེ་དང་ལྡན་པ་ཉིད། །ཅེས་པ་ལྟ་བུ།
དཔེ་རྒྱན་གྱི་ནང་གསེས་བཅུ་པ་རྨད་བྱུང་གི་དཔེ་ནི།
དཔེ་དེར་ཁྱད་ཆོས་དེ་ལྡན་ན།།
དཔེར་འོས་ཞེས་བརྗོད་རྨད་བྱུང་དཔེ།།
དཔེ་དེ་ལ་དཔེ་ཅན་གྱི་ཁྱད་ཆོས་དེ་དག་ལྡན་ན། དཔེ་ཅན་དེའི་དཔེར་འོས་
སོ་ཞེས་དཔེ་ཅན་དེའི་དཔེར་བརྟགས་པ་མཐའ་གཟུང་གི་སྒོ་ནས་བཀོད་དེ། །
དཔེ་ཅན་དེ་ལ་དཔེ་དེས་འགྲན་ཟླ་བྱེད་མི་ནུས་པར་སྟོན་པ་ཞིག་ཡིན་ཏེ། དེའི་
མཚན་གཞི་དཔེར་བརྗོད་རྩ་བ་ལས་བཤད་པ།
གལ་ཏེ་པདྨ་འགའ་ཞིག་ལ།།
སྨིན་ལེགས་རྣམ་འཁྲུལ་མིག་ལྡན་ན།།
ཁྱོད་ཀྱི་བཞིན་གྱི་དཔལ་འཛིན་ཏེ།
ཞེས་པ་འདི་ནི་རྨད་བྱུང་དཔེ།།
152
，，，
-
-
-



ཞེས་པ་སྟེ། གོ་དོན་ནི། གལ་ཏེ་ཞེས་བརྟག་པ་མཐའ་གཟུང་གི་ཚིག་སྨོས་
ནས་མེ་ཏོག་པདྨ་འགའ་ཞིག་ལ་སྨིན་ལེགས་མ་ཁྱོད་ཀྱི་མིག་རྣམ་པར་འཁྲུལ་་་་
བའི་མཛེས་པ་འདི་ལྟ་བུ་དང་ལྡན་ན། ཁྱོད་ཀྱི་བཞིན་རས་རྒྱས་པའི་དཔལ་
འཛིན་པར་བྱེད་དོ། །ཞེས་དཔེ་པདྨ་ལ་དཔེ་ཅན་མཛེས་མའི་གདོང་གི་མིག་
མཛེས་པ་འདི་ཡི་ཁྱད་ཆོས་དེ་ལྟ་བུ་དང་ལྡན་ན་དེའི་དཔེར་འོས་སོ་ཞེས་དཔེ་
པདྨས་ཀྱང་དཔེ་ཅན་མཛེས་མའི་གདོང་ལ་འགྲན་པར་མི་ནུས་པར་བསྟན་པ་
འདི་ནི་རྨད་བྱུང་གི་དཔེའོ།། ་，
གོ་དོན་གྱི་དཔེར་བརྗོད་ལ་རྗེ་ཙོང་ཁ་པས།
རབ་བརྗིད་ཏི་སེའི་གངས་ཀྱིས་ལྷ་ཡི་ལམ།།
རབ་མཛེས་ཐོར་ཅོག་སྔོན་པོར་བཀོད་བྱས་ནས།།
རབ་སྙན་རྒྱུད་མང་སྒྲོག་ལ་ལྟ་བྱེད་ན།།
རབ་དཀར་ལྷ་མོ་ཁྱོད་དང་མཚུངས་པར་འགྱུར། །ཞེས་པ་ལྟ་བུའམ།
ཡང་ན། （རང）ཕ་མཐའ་མི་དམིགས་ཀུན་གསལ་དྭངས་པའི་དབྱིངས།།
ཁང་བཟང་ཡིད་དུ་འོང་བས་རབ་མཛེས་ཤིང་།།
ཁྲག་ཁྲིག་སྒྲོན་མེ་འབར་བའི་དཔལ་འཛིན་ན།།
པེ་ཅིན་གྲོང་ཁྱེར་ཆེ་འདིའི་མཐུན་དཔེར་འོས། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་བཅུ་གཅིག་པ་རྨོངས་པའི་དཔེ་ནི།
དཔེ་དང་དཔེ་ཅན་ཕན་ཚུན་དུ།།
འཁྲུལ་བར་སྟོན་པ་རྨོངས་པའི་དཔེ།
དཔེ་ཅན་མཐོང་བའི་ཚེ་ན་དཔེ་དང་། དཔེ་མཐོང་བའི་ཚེ་དཔེ་ཅན་དེ་
ཉིད་ཡིན་ནམ་སྙམ་དུ་འཁྲུལ་བའི་རྐྱེན་དང་འཁྲུལ་བའི་རྣམ་འགྱུར་བསྟན་་་་་
153



འགག︽X
པའི་སྒོ་ནས་དཔེ་དང་དཔེ་ཅན་གཉིས་སོ་སོར་དབྱེ་བ་མི་འབྱེད་པར་རྨོངས་་་་་
པའི་ཚུལ་དུ་བརྗོད་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ལུས་ཕྲ་ཁྱོད་གདོང་རི་བོང་ཅན།།
ཞེས་བརྟགས་ཁྱོད་གདོང་བསམ་པ་ཡི།།
ཟླ་བ་ཡི་ཡང་རྗེས་སུ་བསྙེགས། །
ཞེས་འདི་རྨོངས་པའི་དཔེ་རུ་བཤད།།
ཅེས་པ་སྟེ། གོ་དོན་ནི། ལུས་ཕྲ་མ་ཁྱོད་ཀྱི་གདོང་འདི་ནི་རི་བོང་ཅན་ཏེ་ཟླ་བ་
ཡིན་ནམ་སྙམ་དུ་བརྟགས་ནས་འཁྲུལ་བར་བྱེད་ལ། ཡང་ནམ་མཁའི་ཟླ་བ་
མཐོང་བའི་སྐབས་སུ་ཁྱོད་ཀྱི་གདོང་པ་ཡིན་ནོ་སྙམ་དུ་བསམས་ནས་དགའ་མ་
ཁྱོད་དོན་དུ་གཉེར་བའི་བློས་ཟླ་བའི་རྗེས་སུ་བསྙེགས་ནས་ཕྱིན་ནོ་ཞེས་དཔེ་ཟླ་
བ་དང་། དཔེ་ཅན་མཛེས་མའི་གདོང་གཉིས་ཧ་ཅང་འདྲ་བའི་ཆ་ནས་སོ་སོར་
དབྱེ་བ་མ་ཕྱེད་པར་ཕན་ཚུན་འཁྲུལ་བར་བརྗོད་པའི་ཤུགས་ལ། (དཔེ་འདི་
ལ་འཁྲུལ་གཞི་ཙམ་ལས་རྐྱེན་དངོས་སུ་མི་གསལ）དཔེ་ཅན་མཛེས་མའི་གདོང་
དེ་ཉིད་དཔེ་ཟླ་བ་དང་མཚུངས་པར་གོ་བར་བྱེད་པ་འདི་ནི་རྨོངས་པའི་དཔེར་
བཤད་པ་ཡིན་ནོ།།
གོ་དོན་གྱི་དཔེར་བརྗོད་ལ་བོད་མཁས་པས།
ཁྱོད་ལུས་འབིགས་བྱེད་རླུང་གཞོན་གྱིས་བསྐྱོད་པའི།།
འཁྲི་ཤིང་གཞོན་ནུར་རབ་འཁྲུལ་མཛེས་སྡུག་ཅན།།
གང་གི་གཟུགས་ལ་མངོན་ཆགས་སྐྱེད་ཚལ་གྱི།།
གསར་འཁྲུངས་ལྗོན་པའི་མགུལ་ནས་འཁྱུད་རྩོམ་མོ།།
154



ཞེས་པ་ལྟ་བུའམ།
ཡང་ན། (རང)ཆུ་གཏེར་ངོས་སུ་རྒྱུ་སྐར་གཟུགས་བརྙན་ཀུན།།
གསལ་ཚེ་ནམ་མཁའི་གྲུ་ཡང་མཚོ་ཐོག་བསྐྱོད།།
སླར་ཡང་བར་སྣང་དབྱིངས་སུ་ཆུ་བྱའི་ཁྱུ།།
ལྡིང་བ་མཐོང་ནས་ཆུ་རྐྱལ་བྱ་བར་རྩོམ། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་བཅུ་གཉིས་པ་ཐེ་ཚོམ་གྱི་དཔེ་ནི།
ཆོས་མཚུངས་དཔེ་དང་དཔེ་ཅན་གཉིས།།
དབྱེ་བ་འབྱེད་མིན་ཐེ་ཚོམ་དཔེ།
དཔེ་དང་དཔེ་ཅན་གཉིས་ཀྱི་ཁྱད་ཆོས་སོ་སོ་ནས་སྨོས་ཏེ། དཔེ་ཅན་དེ་
ཉིད་དང་། དཔེ་གཉིས་སོ་སོར་དབྱེ་བ་གསལ་བོར་འབྱེད་མ་ནུས་པར་ཐེ་ཚོམ་
ཟ་བར་བརྗོད་པའི་ཤུགས་ལ། དཔེ་དང་དཔེ་ཅན་གཉིས་མཚུངས་པར་སྟོན་
པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
པད་ནང་བུང་བ་འཁོར་རམ་ཅི།།
ཁྱོད་གདོང་ལ་མིག་གཡོའམ་ཅི།།
བདག་གི་སེམས་འདི་རྣམ་པར་གཡོ།།
ཞེས་པ་འདི་ནི་ཐེ་ཚོམ་དཔེ།།
ཞེས་པ་སྟེ། གོ་དོན་ནི། དཀར་ལ་དམར་བའི་མདངས་ཅན་ཁ་དོག་དང་
དབྱིབས་ཀྱི་མཛེས་པ་རྨད་དུ་བྱུང་བའི་གཞི་ཁྱད་པར་ཅན་ཞིག་གི་ངོས་ལ་་་་་་
མཐོན་མཐིང་རྣམ་པར་འཕྲུལ་བའི་དངོས་པོ་ཡིད་འཕྲོག་པ་ཞིག་སྣང་བ་འདི་
ནི་མེ་ཏོག་པདྨའི་ནང་དུ་བུང་བ་ཟུང་ཞིག་འཁོར་བ་ཡིན་ནམ། མཛེས་མ་ཁྱོད་
155



ཀྱི་གདོང་ལ་རྣམ་པར་འཕྲུལ་བའི་མིག་གཉིས་གཡོ་བ་ཡིན་ནམ་ཅི་ཞིག་སྙམ་དུ་
བདག་གི་སེམས་ནི། སོམ་ཉིའི་དབང་གིས་རྣམ་པར་གཡོ་བར་གྱུར་ཏོ། །ཞེས་
དཔེ་ཅན་གྱི་ཁྱད་ཆོས་དཀར་ལ་དམར་མདངས་ཆགས་པའི་སྟེང་དུ་གནས་་་་་་
ཅིང་ཡིད་དུ་འོང་ལ་གཡོ་བའི་འཕྲུལ་དང་ལྡན་པ་མཐོང་བ་ན། པད་མའི་ནང་
དུ་བུང་བ་འཁོར་བ་ཡིན་ནམ། མཛེས་མའི་གདོང་གི་ངོས་ལ་མིག་གཡོ་བ་གང་
ཡིན་གྱི་དབྱེ་བ་འབྱེད་མ་ནུས་པར་སྟོན་པའི་ཤུགས་ལ་དཔེ་ཅན་མཛེས་མའི་་་་
གདོང་དང་། དཔེ་པདྨ། དཔེ་ཅན་མིག་གཡོ་བ་དང་། དཔེ་བུང་བ་འཁོར་བ་
རྣམས་མཚུངས་པར་སྟོན་པ་འདི་ནི། ཐེ་ཚོམ་གྱི་དཔེ་ཡིན་ནོ།།
གོ་དོན་གྱི་དཔེར་བརྗོད་ལ་དབྱངས་ཅན་དགའ་བློས།
དཀར་མཛེས་ཆུ་འཛིན་གཞོན་ནུའི་དུམ་བུ་ལ།།
རྣམ་བཀྲ་དབང་གཞུ་གསར་པས་འཁྱུད་དམ་ཅི།།
འོན་ཏང་སྨྲ་བའི་ལྷ་མོ་ཁྱོད་ཀྱི་སྐུར།།
སྣ་ཚོགས་དར་གྱིས་བཀླུབས་སམ་འཕྱང་མོ་ཉུག །ཅེས་པ་ལྟ་བུའམ།
ཡང་ན། (རང)སྙན་འགྱུར་ངོ་མཚར་དུ་མས་ཡིད་དབང་ཀུན།།
འཕྲོག་འདི་རང་འགུལ་རྒྱུད་མང་འཁྲོལ་ལམ་ཅི།།
འོན་ཏེ་སློབ་གྲོགས་རྣམས་ཀྱིས་མེས་རྒྱས་ལ།།
བསྟོད་བསྔགས་དབྱངས་སུ་གྱེར་རམ་འཕྱང་མོ་ཉུག །ཅེས་པ་ལྟ་
བུའོ།།
དཔེ་རྒྱན་གྱི་ནང་གསེས་བཅུ་གསུམ་པ་གཏན་འབེབས་ཀྱི་དཔེ་ནི།
འདྲ་དང་འདྲ་མིན་ཆོས་གཞན་གྱིས།།
དཔེ་དང་དབྱེ་འབྱེད་གཏན་འབེབས་དཔེ།།
156



དཔེ་དང་དཔེ་ཅན་གཉིས་ཁྱད་ཆོས་འདྲ་བའི་སྟེང་ནས་སོ་སོར་དབྱེ་བ་
མ་ཕྱེད་པའི་རྗེས་སུ་ལེགས་པར་བརྟགས་པ་ན། དཔེ་ལ་ཡོད་པའི་སྐྱོན་དེ་དཔེ་
ཅན་ལ་མེད་པ་དང་། དཔེ་ཅན་ལ་ཡོད་པའི་ཡོན་ཏན་དེ་དཔེ་ལ་མེད་པའི་
ཁྱད་པར་དེའི་སྒོ་ནས་དཔེ་ཅན་དེ་ཉིད་ཡིན་པར་གཏན་ལ་འབེབས་པར་བྱེད་
པ་ཞིག་ཡིན་ཏེ། དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཟླ་བ་སྐྱེངས་བྱེད་མཛེས་པ་འདི།།
ཟླ་བས་ཚར་གཅོད་པདྨ་མིན།།
དེ་ཕྱིར་ཁྱོད་ཀྱི་གདོང་ཉིད་དོ།།
ཞེས་པ་འདི་ནི་ངེས་རྙེད་དཔེ།།
ཞེས་པ་སྟེ། གོ་དོན་ནི། ཅི་འདི་ན་དཀར་ལ་དམར་བའི་མདངས་ཅན་གྱི་
མཛེས་པ་ཕུན་སུམ་ཚོགས་པས་དཀར་གསལ་ཟླ་བ་ཡང་ངོ་ཚ་ཞིང་སྐྱེངས་པར་
བྱེད་པ་འདི་མེ་ཏོག་པདྨ་གཞོན་ནུ་ཡིན་ནམ་སྙམ་ཡང་ལེགས་པར་བརྟགས་པ་
ན། པདྨ་ནི་ཟླ་བ་ཤར་བས་ཚར་གཅོད་པ་སྟེ་ཟུམ་པར་བྱེད་ལ། འདི་ནི་ཟླ་
བས་ཚར་གཅོད་པར་མི་ནུས་པས་ན་མཛེས་མ་ཁྱོད་ཀྱི་གདོང་ཡིན་པར་ངེས་
སོ། །ཞེས་དཔེ་པདྨ་དང་དཔེ་ཅན་མཛེས་མའི་གདོང་གཉིས་ཁྱད་པར་འགའ་
ཞིག་གི་སྒོ་ནས་མཚུངས་པ་ལས་དཔེ་ཅན་མཛེས་མའི་གདོང་དེ་ཉིད་པདྨ་ཡིན་
ནམ་སྙམ་དུ་འཁྲུལ་བ་སྐད་དུ་བརྗོད་ནས་སླར་ཡང་། དཔེ་དང་དཔེ་ཅན་
གཉིས་ལ་གཅིག་ལ་ཡོད་ལ་གཅིག་ཤོས་ལ་མེད་པའི་སྐྱོན་དང་ཡོན་ཏན་གྱི་དབྱེ་
བ་ཡོད་པའི་སྒོ་ནས་མཛེས་མའི་གདོང་ཡིན་པར་གཏན་ལ་ཕབ་པ་ལྟ་བུ་ནི(ངེས་
རྙེད་ཀྱི་དཔེའམ)གཏན་འབེབས་ཀྱི་དཔེ་ཡིན་ནོ།།
གོ་དོན་གྱི་དཔེར་བརྗོད་ལ་པཎ་ཆེན་བསྟན་པའི་དབང་ཕྱུག་གིས།
157



XX'
ལང་ཚོའི་དཔལ་འཛིན་གང་གི་མཛེས་སྡུག་ཆ།།
དྲན་པའི་དགའ་མར་ཀུན་ནས་མཚུངས་གྱུར་ཀྱང་།།
སྐྱེ་འཛིན་འདོད་པའི་མྱོས་བུམ་ཟུང་དབེན་ཕྱིར།
བདུད་ཀྱི་དགའ་མ་མ་ཡིན་ལང་ཚོ་ཅན། །ཞེས་པ་ལྟ་བུའམ།
ཡང་ན། (རང)རླུང་གི་བཞོན་པར་མ་བརྟེན་དྲི་བསུང་ངད།།
ཕྱོགས་བཅུར་སྤྲོ་ཞིང་དུས་ཀུན་འདབ་མའི་འཛུམ།།
ཡོངས་སུ་བཞད་འདི་ཙུང་ལི་ཀྲོའུ་ཨིན་ལེའི།།
ངོ་མཚར་མཛད་རྗེས་ཡིན་གྱི་པད་དཀར་མིན། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་བཅུ་བཞི་བ་སྦྱར་བའི་དཔེ་ནི།
གཉིས་ལས་མི་ཉུང་དོན་སྦྱར་ཞིང་།། ་ ་
མཚུངས་སྒྲ་ལྡན་པ་སྦྱར་བའི་དཔེ།།
དཔེ་དང་དཔེ་ཅན་གཉིས་པོ་སྒྲ་མཚུངས་པ་དང་། ཁྱད་ཆོས་ལྷན་ཅིག་ཏུ་
སྦྱར་བའི་སྒོ་ནས། དཔེ་དང་དཔེ་ཅན་གཉིས་མཚུངས་པར་གོ་བར་བྱེད་པ་
ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
བསིལ་ཟེར་ཅན་གྱི་དགྲ་ཟླ་དང་།།
དཔལ་དང་ལྡན་དང་དྲི་བཟང་གིས།།
ཁྱོད་ཀྱི་གདོང་ནི་ཆུ་སྐྱེས་བཞིན།།
ཞེས་པ་སྦྱར་བའི་དཔེ་རུ་བཤད།།
ཅེས་པ་སྟེ། གོ་དོན་ནི། བསིལ་ཟེར་ཅན་གྱི་དགྲ་ཟླ་སྟེ་ཟླ་བས་ཁ་ཟུམ་པར་
བྱེད་པ་དང་། པད་མ་དེ་ལས་སྔོན་ལྷ་མོ་དཔལ་དང་ལྡན་པ་བྱུང་བས་ན་
158



དཔལ་དང་ལྡན་པ་དང་། དྲི་བཟང་པོ་དང་ལྡན་པ་བཞིན་དུ། མཛེས་མ་ཁྱོད་
ཀྱི་གདོང་ཡང་ཟླ་བའི་དགྲ་ཟླ་སྟེ་ཟླ་བ་སྐྱེངས་པར་བྱེད་པ་དང་། མཛེས་པའི་
དཔལ་དང་ལྡན་པ་དང་། ལུས་དང་ཁ་ནས་དྲི་བཟང་པོ་བྲོ་བས་མཛེས་མ་
ཁྱོད་ཀྱི་གདོང་ནི་ཆུ་སྐྱེས་བཞིན་ནོ། །ཞེས་དཔེ་དོན་གཉིས་ཁྱད་ཆོས་འདྲ་བའི་
ཆ་ནས་མཚུངས་པར་སྦྱར་བ་ནི་སྦྱར་བའི་དཔེར་བཤད་པ་ཡིན་ནོ། །གོ་དོན་
གྱི་དཔེར་བརྗོད་ལ་བོད་མཁས་པས།
དཀར་གསལ་དྲི་མ་སྤངས་པའི་བཞིན་རས་ཅན།།
ཆགས་ལྡན་སྙིང་ལ་ཀུན་དགའ་གསར་བའི་རོ།།
སྦྱིན་བྱེད་ལང་ཚོའི་འཕེལ་བ་བརྩམ་པ་ཡི།།
བདག་གི་གྲོགས་འདི་ཟླ་ཚེས་གསར་པ་བཞིན། །ཞེས་པ་ལྟ་བུའམ།
ཡང་ན། (རང)མི་འགྱུར་སྲ་ཞིང་བརྟན་པའི་རྩ་བ་ལས།།
ལེགས་འཁྲུངས་ཀུན་གྱི་འདོད་པ་འཇོ་བ་དང་།།
ཕན་པའི་འབྲས་བུ་ཕུལ་བྱུང་དཔལ་ཡོན་ཅན།།
སྨན་པ་བཟང་པོ་དཔག་བསམ་ལྗོན་པར་མཚུངས། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་བཅོ་ལྔ་པ་མཉམ་ཉིད་ཀྱི་དཔེ་ནི།
སྒྲ་གཅིག་གཅོད་མཚམས་མིང་གཅིག་ལ།།
དོན་གཉིས་མཚུངས་སྦྱར་མཉམ་ཉིད་དཔེ།
ཚིག་གཅིག་ལ་གཅོད་མཚམས་མི་འདྲ་བའི་སྒོ་ནས་དཔེ་དང་དཔེ་ཅན་གཉིས་
ཀར་གོ་རུང་ཞིང་། དེའི་ཤུགས་ལ་དཔེ་དང་དཔེ་ཅན་གཉིས་ཀ་མཚུངས་པར་
གོ་ནུས་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ། ་་
159



སྐྱེད་ཚལ་ཕྲེང་འདི་བུ་མོ་བཞིན།།
མཛེས་ལྡན་སཱ་ལ་ཀཱ་ནཱ་ན །
ཞེས་པ་སྟེ། སྐྱེད་ཚལ་གྱི་སཱ་ལའི་ནགས་ཀྱི་ཕྲེང་བ་མཛེས་ཤིང་ཡིད་དུ་འོང་བ་
དང་ལྡན་པ་འདི་ནི་བུ་མོ་གཞོན་ནུ་མ་བཞིན། ཆོས་གང་གིས་མཚུངས་ཞེ་ན།
སཱ་ལ་ཀཱ་ན་ཞེས་པའི་སྒྲ་མཉམ་པ་ཉིད་དུ་མཚུངས་པས་སོ། །ཞེས་དཔེའི་
སྐབས་སུ་སཱ་ལ་སྤོས་དཀར་གྱི་ཤིང་དང༌། ཀཱ་ནཱ་ན་ནགས་ཏེ། སྤོས་དཀར་གྱི་
ནགས་ཀྱི་མཛེས་པ་དང་ལྡན་པར་གོ་ལ། དཔེ་ཅན་གྱི་སྐབས་སུ་ས་བཅས་པའི་
དོན་དང་། ཨ་ལ་ཀ་ལན་བུ། ཨཱ་ནན་གདོང་སྟེ། ལན་བུར་བཅས་པའི་གདོང་
མཛེས་པ་དང་ལྡན་པའམ། མཛེས་ལྡན་ལན་བུར་བཅས་པའི་གདོང་མཛེས་པ་
དང་ལྡན་ཞེས་པའི་དོན་ཏེ། སྒྲ་མཉམ་ཉིད་དུ་སྦྱར་བའི་ཤུགས་ལ་དཔེ་དང་
དཔེ་ཅན་གཉིས་ཀ་མཚུངས་པར་གོ་ནུས་པ་ཙམ་མོ།།
གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
མཚར་སྡུག་ལང་ཚོའི་དཔལ་ཡོན་དར་བབས་ཤིང་།།
སྒྱུ་རྩལ་རྩེད་འཇོའི་ཚོགས་ཀྱིས་རྟག་རྩེན་པ།།
གཞོན་ནུ་ཁྱོད་ནི་ལེགས་བྲིས་ཚལ་ཡངས་བཞིན།།
སྣ་ཚོགས་རིན་ཆེན་མེ་ཏོག་ཕྲེང་བས་མཛེས། །ཞེས་པ་ལྟ་བུའམ།
ཡང་ན། (རང)དེང་དུས་ས་ལ་དབང་བསྒྱུར་མི་གཟུགས་ཅན།།
བདེན་པ་བྲལ་གནས་མཚན་འགྲོའི་གཟུགས་སྦས་ཏེ།
ཆེ་བཙན་གྲོགས་སུ་བླངས་ནས་ཡུལ་གཞན་ལ།།
འཕྲོག་བཅོམ་བྱེད་འདི་ཀུན་གྱི་གཤེད་མ་ལགས། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་བཅུ་དྲུག་པ་སྨད་པའི་དཔེ་ནི།
160



མཚུངས་དཔེ་འགའ་ཡི་སྐྱོན་བརྗོད་དེ།།
དཔེ་ལ་སྨོད་པ་སྨད་པའི་དཔེ།།
དཔེ་དང་དཔེ་ཅན་གཉིས་ཕྱོགས་འགའ་ཞིག་གི་ཆ་ནས་མཚུངས་ཀྱང་། སྐྱོན་
འགའ་ཞིག་གི་སྒོ་ནས་དཔེ་ཅན་ལས་དཔེ་དམན་པར་བརྗོད་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ། །
པདྨ་རྡུལ་མང་ཟླ་བ་འཛད།།
དེ་དག་ལས་ཀྱང་ཁྱོད་ཀྱི་བཞིན།།
མཚུངས་པ་ལས་ཀྱང་ཁྱད་པར་འཕགས།།
ཞེས་པ་སྨད་པའི་དཔེ་རུ་འདོད།།
ཅེས་པ་སྟེ། གོ་དོན་ནི། པདྨ་ནི་གེ་སར་གྱི་རྡུལ་མང་ཞིང་། ཟླ་བ་ཡང་ནག་
ཕྱོགས་སུ་ཆ་ཤས་འཛད་པར་འགྱུར་བས། དེ་གཉིས་པོ་དག་ལས་ཀྱང་མཛེས་
མ་ཁྱོད་ཀྱི་བཞིན་རས་མཚུངས་པ་ལས་ཀྱང་ཁྱད་པར་འཕགས་སོ། །ཞེས་དཔེ་
པདྨ་དང་། ཟླ་བ་ལ་སྐྱོན་གྱི་སྒོ་ནས་སྨད་ཅིང་། དེའི་སྐྱོན་དེ་དཔེ་ཅན་མཛེས་
མའི་གདོང་ལ་མེད་པ་རྒྱུ་མཚན་དུ་བྱས་ནས་དཔེ་ལས་དཔེ་ཅན་ལྷག་པར་་་་་
བརྗོད་པ་ལྟ་བུ་ནི། སྨད་པའི་དཔེ་ཞེས་བྱ་བར་འདོད་དོ། །གོ་དོན་གྱི་དཔེར་
བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།
དཔལ་མོའི་གླུ་དབྱངས་ཡུལ་གྱིས་རྣམ་པར་བསྐལ།།
དབྱར་སྐྱེས་རྔ་གསང་དུས་ཀྱིས་གཞན་དབང་གྱུར།།
དེ་དག་ལས་ནི་དབྱངས་ཅན་ལྷ་མོའི་གསུང་།།
མཚུངས་པ་ལས་ཀྱང་ཁྱད་པར་མང་དུ་མཆིས། །ཞེས་པ་ལྟ་བུའམ།།
ཡང་ན། (རང)འོད་གསལ་ཉི་ཟླ་ཡང་ཡང་འཆར་ནུབ་ཅན།།
161
-
-
-
--
-



ཙན་དན་དྲི་བསུང་འཕྲོ་ཡང་ཕྱོགས་རེ་ཙམ།།
དེ་དག་རྣམས་དང་མི་དམངས་བཅིངས་འགྲོལ་དམག།
མཚུངས་ཟླར་མི་སེམས་དེ་ལས་ཁྱད་པར་འཕགས། །ཞེས་པ་ལྟ་བུའོ།།
་ དཔེ་རྒྱན་གྱི་ནང་གསེས་བཅུ་བདུན་པ་བསྔགས་པའི་དཔེ་ནི།
ཆོས་མཚུངས་དཔེ་འགའ་སྔོན་བཀོད་ནས།།
དེ་དང་མཚུངས་ཞེས་བསྔགས་པའི་དཔེ།།
དཔེ་ལ་ཁྱད་ཆོས་འགའ་ཞིག་གི་སྒོ་ནས་བསྔགས་པ་བརྗོད་དེ། དེ་དང་དཔེ་
ཅན་གཉིས་པོ་མཚུངས་པར་གོ་བར་བྱེད་པ་ཞིག་ཡིན་ཏེ། དེའི་མཚན་གཞི་
དཔེར་བརྗོད་རྩ་བ་ལས་བ ཤད་པ།
པདྨས་ཚངས་པ་དག་ཀྱང་བསྐྱེད།།
ཟླ་བ་བདེ་འབྱུང་གཙུག་ན་མཛེས།།
དེ་དག་ཁྱོད་གདོང་མཚུངས་ཞེས་པ།།
དེ་ནི་བསྔགས་པའི་དཔེར་བརྗོད་དོ།།
ཞེས་པ་སྟེ། གོ་དོན་ནི། ཁྱབ་འཇུག་གི་ལྟེ་བའི་པདྨ་ལས་འཇིག་རྟེན་གྱི་བྱེད་
པོ་ཚངས་པ་བསྐྱེད་ཅིང་། ཟླ་བ་ནི་བདེ་འབྱུང་སྟེ་དབང་ཕྱུག་གི་གཙུག་ན་
ཅོད་པན་དུ་མཛེས་པས་བསྔགས་པར་འོས་ལ། དེ་དག་དང་མཛེས་མ་ཁྱོད་ཀྱི་
གདོང་གཉིས་མཚུངས་སོ། །ཞེས་དཔེ་ཟླ་བ་དང་པདྨ་ལ་བསྔགས་པ་བརྗོད་
ནས་དེ་དང་དཔེ་ཅན་མཛེས་མའི་གདོང་གཉིས་མཚུངས་པར་བརྗོད་པ་དེ་ནི་
བསྔགས་པའི་དཔེར་བརྗོད་པ་ཡིན་ནོ།།
གོ་དོན་གྱི་དཔེར་བརྗོད་ལ་གུང་ཐང་བསྟན་པའི་སྒྲོན་མེས།
ལྷ་ཡི་རྫིང་རིང་ཕ་མཐའ་མི་མངོན་ཞིང་།།
162



ཟླ་བའི་མ་མ་ནོར་བུའི་གཏེར་དུ་གྲུབ།།
ཟླ་ཤེལ་སྐྱོན་གྱི་དྲི་མས་མ་གོས་ཏེ།
དེ་དག་རྣམས་དང་འཇམ་མགོན་ཁྱོད་ཐུགས་མཚུངས། །ཞེས་པ་ལྟ་
བུའམ།
ཡང་ན། (རང)ནོར་གྱི་འབྱུང་གནས་གཏིང་ཚད་དཔོག་པར་དཀའ།།
ཀུན་གསལ་ལམ་ཡངས་ཕ་མཐའ་བྲལ་བ་སྟེ།།
ཀུ་ཤའི་རྩེ་མོ་མ་འདྲེས་སོ་སོར་གསལ།།
དེ་དུག་ཀུན་དང་གཙུག་ལག་རིག་གནས་མཚུངས། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་བཅོ་བརྒྱད་པ་བརྗོད་འདོད་ཀྱི་དཔེ་ནི།
སྐྱོན་ཡོན་ཇི་ལྟར་ལྡན་གྱུར་ཀྱང་།།
དཔེ་དོན་མཚུངས་ཞེས་བརྗོད་འདོད་དཔེ།།
དཔེ་ལ་མཛེས་པ་སོགས་ཀྱི་ཡོན་ཏན་དང༌། མི་མཛེས་པ་སོགས་སྐྱོན་དང་ཡོན་
ཏན་ཇི་ལྟར་ཡོད་ཀྱང་། དཔེ་དང་དཔེ་ཅན་གཉིས་པོ་མཚུངས་ཞེས་བརྗོད་
འདོད་བདག་གི་ཡིད་ལ་ཡོད་ཅེས་བརྗོད་པ་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཡོན་ཏན་ལྡན་ནམ་སྐྱོན་འགྱུར་ཡང་།།
ཁྱོད་གདོང་ཟླ་བ་མཚུངས་ཞེས་པ།།
བརྗོད་འདོད་བདག་གི་ཡིད་ལ་ཡོད།།
ཅེས་པ་བརྗོད་འདོད་དཔེ་ཞེས་རིགས།།
ཞེས་པ་སྟེ། གོ་དོན་ནི། ཟླ་བ་དཀར་ཞིང་མཛེས་པ་སོགས་ཀྱི་ཡོན་ཏན་དང་
ལྡན་པ་དང་། ནག་པོ་ར་རིའི་དྲི་མ་ཅན་ནག་ཕྱོགས་ལ་ཆ་ཤས་འཛད་པར་
163



འགྱུར་བ་བཅས་ཀྱི་སྐྱོན་དང་ཡོན་ཏན་ཇི་ལྟར་ལྡན་ན་ཡང་། མཛེས་མ་ཁྱོད་
ཀྱི་གདོང་ནི་ཟླ་བ་དང་མཚུངས་ཞེས་ང རྗོད་འདོད་བདག་གི་ཡིད་ལ་ཡོད་ཅེས།
དཔེ་ཟླ་བ་ལ་སྐྱོན་དང་ཡོན་ཏན་གང་ཡོད་ཀྱང་། དེ་དང་དཔེ་ཅན་མཛེས་
མའི་གདོང་གཉིས་མཚུངས་ཞེས་བརྗོད་འདོད་ཡོད་པར་སྟོན་པ་ལྟ་བུ་ནི། བརྗོད་
འདོད་ཀྱི་དཔེ་ཞེས་བྱ་བར་རིགས་སོ།།
གོ་དོན་གྱི་དཔེར་བརྗོད་ལ་ཡོངས་འཛིན་ཞྭ་དམར་པས།།
སྙན་ཞིང་འཇེབས་པའི་རང་བཞིན་གསལ་བྱེད་དམ།།
འོན་ཏེ་དམན་པའི་སྐྱོན་དུ་གྱུར་ཀྱང་རུང་།།
ཁྱོད་གསུང་དྲི་ཟའི་དབྱངས་ཀྱི་རྗེས་འགྲོ་ཞེས།།
བརྗོད་འདོད་ཡིད་ལ་ཤར་བ་བཟློག་མ་ནུས། །ཞེས་པ་ལྟ་བུའམ།
ཡང་ན། (རང）འཆར་ནུབ་བྱེད་པའི་སྐྱོན་ཀྱི་རང་བཞིན་ནམ།།
ཕྱོགས་ཀུན་སྣང་བྱེད་ཡོན་ཏན་ལྡན་ཀྱང་རུང་།།
རླབས་ཆེན་མེས་རྒྱལ་མཚན་སྙན་འབར་བའི་གཟི།།
ཉིན་མོར་བྱེད་དང་མཐུན་ཞེས་བརྗོད་འདོད་སྐྱེས། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་བཅུ་དགུ་པ་འགལ་བའི་དཔེ་ནི།
ཆོས་མཚུངས་དཔེ་དང་དཔེ་ཅན་གཉིས།།
འགལ་བར་བརྗོད་པ་འགལ་བའི་དཔེ།། ་
དཔེ་ཅན་གྱི་ཡོན་ཏན་ལ་བསྔགས་པའི་དཔེ་འགའ་ཞིག་བཀོད་ནས། དེ་དང་
དཔེ་ཅན་རྣམས་ཕན་ཚུན་ཁྱད་ཆོས་ཀྱི་སྒོ་ནས་མཚུངས་པ་ལ། ངོ་བོའམ་རྣམ་
པའི་ཆ་ནས་མི་འདྲ་བའི་ཁྱད་པར་ཁ་ཤས་ལས་འགལ་བ་ཡོད་པར་བརྗོད་པ་་་
ཞིག་ཡིན་ཏེ།
164



དེའི་མཚན་གཞི་དཔེར་བརྗོད་རྩ་བ་ལས་བཤད་པ།
འདབ་བརྒྱ་པ་དང་སྟོན་ཟླ་དང་།། .
ཁྱོད་ཀྱི་གདོང་དང་གསུམ་པོ་ནི། །
ཕན་ཚུན་རྣམ་པར་འགལ་ཞེས་པ།།
དེ་ནི་འགལ་བའི་དཔེར་བརྗོད་དོ།།
ཞེས་པ་སྟེ། གོ་དོན་ནི། འདབ་བརྒྱ་པ་སྟེ་པདྨ་དང་། སྟོན་དུས་ཀྱི་ཟླ་བ་
དང་། ཁྱོད་ཀྱི་གདོང་བཅས་གསུམ་པོ་འདི་ནི་མཛེས་ཆོས་ཀྱི་ཡོན་ཏན་གཅིག་
པ་ལ་སོ་སོའི་གཟུགས་དབྱིབས་ཀྱི་རྣམ་པ་ཐ་དད་པའི་ཕྱིར་ན་ཕན་ཚུན་འགལ་
བ་ཡིན་ནོ། །ཞེས་དཔེ་པདྨ་དང་། ཟླ་བ། དཔེ་ཅན་མཛེས་མའི་གདོང་གཉིས་
མཛེས་ཆོས་གཅིག་པ་ལ། རྣམ་པ་མི་འདྲ་བའི་སྒོ་ནས་འགལ་བ་ཡིན་པར་
བརྗོད་པ་ལྟ་བུ་ནི་འགལ་བའི་དཔེ་ཞེས་བྱ་བར་བརྗོད་དོ། །
དེའི་གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
གནྟརྦ་ཡི་གླིང་བུའི་སྐད་གསང་དང་།།
ལེགས་བྲིས་སྒེག་མོའི་མགྲིན་པའི་གླུ་དབྱངས་ཏེ།
དབྱངས་ཅན་ཕྱག་གི་གདུ་བུའི་སིལ་སྒྲ་རྣམས།།
སྙན་པར་མཚུངས་ཀྱང་ཕན་ཚུན་རྣམ་པར་འགལ།།
ཞེས་པ་ལྟ་བུའམ།
ཡང་ན། (རང)དྲི་བསུང་འཕྲོ་བའི་ཙན་དན་ལྗོན་པ་དང་།།
རབ་མཛེས་འདབ་མ་རྒྱས་པ་པདྨའི་ཚལ།།
ཕུལ་བྱུང་སྤྱི་ཚོགས་གསར་པའི་དགེ་མཚན་རྣམས།།
མཚུངས་ཀྱང་ཕན་ཚུན་རྣམ་པར་འགལ་བ་ཉིད། །ཞེས་པ་ལྟ་བུའོ།།
165



དཔེ་རྒྱན་གྱི་ནང་གསེས་ཉི་ཤུ་པ་དགག་པའི་དཔེ་ནི།
དཔེ་ཡི་སྐྱོན་འགས་མཚུངས་པའི་དཔེར།།
མི་འོས་ཞེས་འགོག་དགག་པའི་དཔེ།།
དཔེ་ལ་ཡོད་པའི་སྐྱོན་འགའ་དངོས་སུ་བརྗོད་དེ། དེས་དཔེ་ཅན་ལ་འགྲན་ཟླ་
བྱེད་མི་ནུས་པར་བརྗོད་པ་ཞིག་ཡིན་ཏེ། དེའི་མཚན་གཞི་དཔེར་བརྗོད་རྩ་བ་
ལས་བཤད་པ།
དྲི་མ་ལྡན་ཞིང་བླུན་གྱུར་པས།།
ཟླ་བ་ལ་ནི་ཁྱོད་གདོང་དང་།།
འགྲན་པའི་ནུས་པ་ནམ་ཡང་མེད།།
ཅེས་པ་དགག་པའི་དཔེ་ཉིད་དོ།།
ཞེས་པ་སྟེ། གོ་དོན་ནི། རི་བོང་གི་གཟུགས་སུ་གྲགས་པའི་མདོག་ནག་པོ་ར་
རིའི་དྲི་མ་དང་ལྡན་ཞིང་། སེམས་དང་མི་ལྡན་པའི་ཕྱིར་བླུན་པར་གྱུར་པས་
སྐྱོན་གཉིས་དང་ལྡན་པའི་ཟླ་བ་ལ་ནི་མཛེས་མ་ཁྱོད་ཀྱི་གདོང་དྲི་མ་སྤངས་་་་་
ཤིང་། ཤེས་རིག་དང་ལྡན་པ་འདི་ལ་འགྲན་པའི་ནུས་པ་ནམ་ཡང་མེད་དོ་
ཞེས་པ་ལྟ་བུར། དཔེ་ཟླ་བ་ལ་ཡོད་པའི་སྐྱོན་འགའ་ཞིག་དངོས་སུ་བརྗོད་དེ།
དེས་དཔེ་ཅན་མཛེས་མའི་གདོང་ལ་འགྲན་པའི་ནུས་པ་མེད་པར་གསལ་བར་
བྱེད་པ་ནི་དགག་པའི་དཔེ་ཞེས་བྱ་བའོ། །
གོ་དོན་གྱི་དཔེར་བརྗོད་ལ་དབྱངས་ཅན་དགའ་བློས།
འདམ་རྫབ་ལས་སྐྱེས་གེ་སར་རྡུལ་མང་འཛིན།།
ཟླ་བའི་རེག་པ་མི་བཟོད་འབྱེད་འཛུམ་ཅན།།
ལྡུམ་རའི་དཔལ་གྱི་འདབ་མ་གཞོན་ནུ་འདི།།
166



ཁྱོད་ཞལ་མཛེས་པའི་དོ་ཟླར་ག་ལ་འོས། །ཞེས་པ་ལྟ་བུའམ།
ཡང་ན། (རང）སོར་མོའི་འདེགས་འཇོག་སྒྱུ་རྩལ་ལ་བརྟེན་ཅིང་།།
ཕྲ་རགས་རྒྱུད་མང་བརྡུངས་པའི་ཉེར་ལེན་ལས།།
སྙན་འཇེབས་སྒྲ་དབྱངས་སྒྲོགས་པའི་པི་ཝང་འདི།།
རླུང་འཕྲིན་འཁོར་ལོའི་མཐུན་དཔེར་ཅི་ལ་འོས། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་ཉིར་གཅིག་པ་ངོ་བསྟོད་ཀྱི་དཔེ་ནི།
མཚུངས་ཆོས་ཆ་ཚང་མི་ལྡན་ཀྱང་།།
དཔེ་དོན་མཚུངས་ཞེས་ངོ་བསྟོད་དཔེ།།
དཔེ་ཅན་ལ་བསྔཊ་པར་འོས་པའི་ཁྱད་ཆོས་ཀྱི་ཆ་ཤས་ཙམ་ལྡན་པ་དང་། དཔེ་
ལ་ཁྱད་ཆོས་དེ་ཉིད་ཡོངས་སུ་རྫོཊ་པར་ཚང་བ་ཞིག་ཡིན་མོད་ཀྱང་། དཔེ་ཅན་
དེ་ཉིད་ཁྱད་ཆོས་ཀྱི་ཆ་ཤས་ཙམ་ལྡན་པའི་ཆ་ནས་དམན་པ་མ་ཡིན་ལ། དཔེ་
དེ་ཁྱད་ཆོས་ཡོངས་སུ་རྫོགས་པར་ཚང་བའི་ཆ་ནས་དཔེ་ཅན་ལས་ལྷག་པ་ཡང་
མིན་པར་དཔེ་དང་དཔེ་ཅན་གཉིས་ཀ་ཡོན་ཏན་གྱི་ཆ་ནས་མཚུངས་སོ་ཞེས་་་་་
བརྗོད་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཁྱོད་གདོང་རི་དྭགས་མིག་གིས་མཚན།།
ཟླ་བ་རི་དྭགས་ཉིད་ཀྱིས་མཚན།།
དེ་ལྟ་ན་ཡང་འདི་མཚུངས་ཉིད།།
ཁྱད་འཕགས་མིན་ཞེས་མཛེས་པའི་དཔེ།
ཞེས་པ་སྟེ། གོ་དོན་ནི། མཛེས་མ་ཁྱོད་ཀྱི་གདོང་ནི་རི་དྭགས་ཀྱི་ལུས་ཀྱི་ཆ་
ཤས་མིག་གི་མཛེས་པས་མཚན་ལ། ཟླ་བ་ནི་རི་དྭགས་ཀྱི་གཟུགས་ཡོངས་སུ་
167



རྫོགས་པ་ཉིད་ཀྱིས་མཚན་པ་དེ་ལྟ་ནའང༌། མཛེས་མ་ཁྱོད་ཀྱི་གདོང་དང་ཟླ་
བ་གཉིས་མཚུངས་པ་ཉིད་དེ་མཚུངས་པ་འབའ་ཞིག་ཡིན་གྱི། ཟླ་བ་རི་དྭགས་
ཀྱི་གཟུགས་ཡོངས་རྫོགས་དང་ལྡན་པའི་ཆ་ནས་ལྷག་པ་དང་། མཛེས་མའི་
གདོང་རི་དྭགས་ཀྱི་ལུས་ཀྱི་ཆ་ཤས་མིག་གི་མཛེས་པ་ཙམ་དང་ལྡན་པའི་་་་་་
ནས་དམན་པ་ནི་ནམ་ཡང་མ་ཡིན་ནོ། །ཞེས་དཔེ་ཅན་མཛེས་མའི་གདོང་དེ་
དཔེ་ཟླ་བ་ལ་ཡོད་པའི་ཁྱད་ཆོས་ཀྱི་ཕྱོགས་གཅིག་ཙམ་ལྡན་པ་དང༌། དཔེ་ཟླ་
བ་ལ་མཛེས་པའི་ཁྱད་ཆོས་ཆ་ཚང་བར་ཡོད་པ་ཞིག་ཡིན་ཀྱང་དཔེ་ཅན་དང་་་་
དཔེ་གཉིས་མཚུངས་པ་མ་གཏོགས། དཔེ་ལྷག་པ་དང་དཔེ་ཅན་དམན་པ་མ་
ཡིན་པར་བརྗོད་པ་འདི་ནི་མཛེས་པའི་དཔེའམ། ངོ་བསྟོད་ཀྱི་དཔེ་ཞེས་བྱ་བ་
ཡིན་ནོ།།
དེའི་གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
ཁྱོད་ཞལ་ཙན་དན་དམར་པོའི་དྲི་བྲོ་ཞིང༌།།
སྐྱེད་ཚལ་ཙན་དན་ལྗོན་པས་ཡོངས་སུ་ཁེབས།།
འོན་ཏེ་བཟང་བོའི་དྲི་བསུང་འཐུལ་བ་ལ།།
རྣམ་དབྱེར་མ་མཆིས་གང་དེ་ངོ་མཚར་ཆོས། །ཞེས་པ་ལྟ་བུའམ།
ཡང་ན། (རང)ལོ་ལེགས་འབྲས་བཟང་གསེར་གྱི་མདངས་ལྡན་ཞིང་།།
ས་སྟེང་རིན་ཆེན་གསེར་གྱི་གཏེར་ཁས་ཁྱབ།།
འོན་ཏང་ཕུན་ཚོགས་དཔལ་འབྱོར་རྒྱས་པའི་གཞིར།།
མཚུངས་པ་ཙམ་ལས་དབྱེ་བ་འགའ་མ་མཆིས། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་ཉེར་གཉིས་པ་དེ་ཉིད་བརྗོད་པའི་དཔེ་ནི།
མཚུངས་ཆོས་ལྡན་འདི་དཔེ་མིན་ཞིང་།།
168 .



དཔེ་ཅན་ཡིན་ཞེས་དེ་ཉིད་དཔེ།།
དཔེ་དང་དཔེ་ཅན་གཉིས་ཀ་ལ་ཡོད་པའི་མཚུངས་ཆོས་དངོས་སུ་སྨོས་ནས་་་་་
མཚུངས་ཆོས་དེ་དང་ལྡན་པ་འདི་ནི་དཔེ་མ་ཡིན་ཞིང་། དཔེ་ཅན་དེ་ཉིད་
ཡིན་པར་བརྗོད་པའི་ཤུགས་ལ་དཔེ་དང་དཔེ་ཅན་གཉིས་ཧ་ཅང་འདྲ་བར་གོ་
ནུས་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
འདི་ནི་བཞིན་ཉིད་པདྨ་མིན།།
འདི་དག་བུང་བ་མ་ཡིན་མིག།
ཅེས་པ་རྣམ་གསལ་མཚུངས་པ་ལས།།
དེ་ནི་དེ་ཉིད་བརྗོད་པའི་དཔེ།།
ཞེས་པ་སྟེ། གོ་དོན་ནི། དཀར་དམར་གྱི་མདངས་དང་ལྡན་པའི་ངོས་སུ་
གནག་ཅིང་སྣུམ་ལ་གཡོ་བའི་མཛེས་པ་འདི་ནི་པདྨ་ལ་བུང་བ་འཁོར་བ་དང་་་་
རྣམ་པ་ཀུན་ནས་མཚུངས་པས་དབྱེ་བ་འབྱེད་མི་ནུས་པ་ལྟ་བུར་གྱུར་ཀྱང་། དེ་
འདྲའི་དཀར་དམར་གྱི་མདངས་དང་ལྡན་པ་འདི་ནི་མཛེས་མ་ཁྱོད་ཀྱི་བཞིན་
ཉིད་ཡིན་གྱི་པདྨ་མ་ཡིན་ཞིང་། གནག་ཅིང་སྣུམ་ལ་གཡོ་བའི་འཕྲུལ་དང་ལྡན་
པ་འདི་ནི་བུང་བ་མ་ཡིན་གྱི། ཁྱོད་ཀྱི་མིག་ཡིན་ནོ། །ཞེས་དཔེ་ཅན་མཛེས་
མའི་གདོང་དང་དཔེ་པདྨ་གཉིས་ལ་ཐུན་མོང་དུ་ཡོད་པའི་ཆོས་དཀར་དམར་
གྱི་མདངས་དང་ལྡན་པ་དང་། ཡང་དཔེ་ཅན་མིག་དང་། དཔེ་བུང་བ་གཉིས་
ལ་ཐུན་མོང་དུ་ཡོད་པའི་ཆོས་གནག་ཅིང་སྣུམ་ལ་གཡོ་བ་དང་ལྡན་པ་དེ་ཡི་ཆ་
ནས་དབྱེ་བ་མེད་པ་ལྟ་བུར་གྱུར་ཀྱང་། དེ་དྲའི་ཁྱད་ཆོས་དང་ལྡན་པ་དེ་པདྨ་
དང་བུང་བ་མིན་པར་མཛེས་མའི་གདོང་དང་མིག་ཡིན་པར་སྟོན་པའི་སྒོ་ནས་
169
--
---
-
-
-
-
-
--
-
-



དཔེ་ཅན་གྱི་ངོ་བོ་དྲང་པོར་བརྗོད་པའི་ཤུགས་ལ། དཔེ་དང་དཔེ་ཅན་གཉིས་
མཚུངས་པར་གོ་ནུས་པ་དེ་ནི་དེ་ཉིད་བརྗོད་པའི་དཔེ་ཞེས་བྱ་བ་ཡིན་ནོ།།
དེའི་གོ་དོན་གྱི་དཔེར་བརྗོད་ཏཱ་ལའི་བླ་མ་སྐུ་ཕྲེང་ལྔ་པས།
ཁ་དོག་རྣམ་པར་བཀྲ་འདི་དབང་གཞུ་དང་།།
མཚུངས་ཀྱང་དེ་མིན་འཆི་མེད་ལྷ་ཡི་གོས།།
ཤིན་ཏུ་སྙན་འདི་བུང་བའི་སྐད་འདྲ་ཡང་།།
མ་ཡིན་དབྱངས་ཅན་ཕྱག་གི་རྒྱུད་མང་སྒྲ། །ཞེས་པ་ལྟ་བུའམ།
ཡང་ན། (རང)སྐྱེས་སྟོབས་དཔལ་དང་ལྡན་འདི་ཉི་གཞོན་དང་།།
མཚུངས་ཀྱང་དེ་མིན་གཞོན་ནུའི་མི་རབས་ཏེ།།
དྭངས་གཙང་དྲི་མེད་རས་དཀར་དང་མཚུངས་ཀྱང་།།
དེ་ཉིད་མ་ཡིན་རབ་གསལ་གཞོན་ནུའི་བློ། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་ཉེར་གསུམ་པ་ཐུན་མོང་མིན་པའི་དཔེ་ནི།
ཆོས་མཚུངས་དཔེ་འགས་མཚུངས་མིན་པས།།
རང་ཉིད་དཔེར་སྟོན་ཐུན་མོང་མིན།།
དཔེ་ཅན་དེ་ཡི་ཁྱད་ཆོས་ལ་བསྔགས་པའི་དཔེ་འགའ་ཞིག་དངོས་སུ་བཀོད་་་་་
ནས་དེ་ཀྱང་དཔེ་ཅན་དེའི་ཁྱད་ཆོས་ཡོངས་སུ་རྫོགས་པར་མཚོན་མི་ནུས་པས་
ན་དཔེ་ཅན་རང་ཉིད་ཁོ་ན་རང་གི་དཔེར་བརྗོད་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཟླ་བ་པདྨ་དག་གི་ནི།།
མཛེས་པ་ལས་འདས་ཁྱོད་ཀྱི་གདོང་།།
བདག་རང་ཉིད་དང་མཚུངས་པར་འགྱུར།།
170



ཞེས་པ་ཐུན་མོང་མིན་པའི་དཔེ།
གོ་དོན་ནི། འཇིག་རྟེན་འདི་ན་མཛེས་པའི་དཔེར་བྱེད་པ་ཟླ་བ་དང་། པདྨ་
དག་གི་མཛེས་པ་ལས་ཀྱང་འདས་པ་ཁྱོད་ཀྱི་གདོང་ནི་རང་ཉིད་དང་མཚུངས་
པར་འགྱུར་གྱི་གཞན་གྱི་དཔེ་བྱ་བར་མི་ནུས་སོ། །ཞེས་དཔེ་ཟླ་བ་དང་པདྨ་
གཉིས་ཀྱིས་ཀྱང་དཔེ་ཅན་མཛེས་མའི་གདོང་གི་དཔེ་བྱ་བར་མི་ནུས་ཤིང་དེ་་་་
ལས་གཞན་དུ་དཔེ་མ་རྙེད་པའི་ཚུལ་གྱིས་རང་ཉིད་ཁོ་ན་རང་ཉིད་གྱི་དཔེ་་་་་
ཡིན་པར་སྟོན་པ་ནི། ཐུན་མོང་མིན་པའི་དཔེའམ་རྗེས་འགྲོ་མེད་པའི་དཔེ་
ཞེས་བརྗོད་པ་ཡིན་ནོ། །དེའི་གོ་དོན་གྱི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་
ལྔ་པས།
རབ་དཀར་ཆུ་ཤེལ་དབང་པོའི་དཀྱིལ་འཁོར་དང་།།
ཨུཏྤལ་འདབ་མས་མཛེས་པའི་ཆ་ཙམ་དུ།།
མཚུངས་པའི་གོ་སྐབས་བྲལ་བས་མཚར་བའི་དཔེར།།
རང་ཉིད་ལེགས་བསྟན་ཚངས་སྲས་ལུས་ཕྲ་མ། །ཞེས་པ་ལྟ་བུའམ།
ཡང་ན། (རང)སྤྱི་ཕན་ལྷག་བསམ་དཀར་བས་འོ་མཚོ་དང༌།།
སྟོབས་ལྡན་དགྲ་སྡེ་འཇོམས་ལ་གནམ་ལྕགས་ཐོག།
ཐབས་མཁས་འཕྲུལ་དང་ལྡན་པས་སྤྲུལ་པའི་མིས།།
མཚོན་མིན་རང་ཉིད་དཔེར་བསྟན་བཅིངས་འགྲོལ་དམག །ཅེས་པ་
ལྟ་བུའོ།།
དཔེ་རྒྱན་གྱི་ནང་གསེས་ཉེར་བཞི་པ་བྱུང་མིན་གྱི་དཔེ་ནི།
དཔེ་ཡི་ཁྱད་ཆོས་ཀུན་བསྡུས་པ།།
ཁྱོད་ལ་ལྡན་ཞེས་བྱུང་མིན་དཔེ།།
171



དཔེ་ལ་ཡོད་པའི་མཛེས་པའི་ཁྱད་ཆོས་སམ་ཡོན་ཏན་གང་ཡོད་ཕྱོགས་གཅིག་
ཏུ་བསྡུས་པ་བཞིན་དུ་དཔེ་ཅན་ལ་ལྡན་པར་སྟོན་པ་ཞིག་སྟེ། དེའི་མཚན་གཞི་
དཔེར་བརྗོད་རྩ་བ་ལས་བཤད་པ། །
པདྨའི་མཛེས་པའི་སྙིང་པོ་ཀུན།།
འགའ་ཞིག་དག་ཏུ་བསྡུས་པ་བཞིན།།
ཁྱོད་ཀྱི་གདོང་ནི་རྣམ་པར་མཛེས།།
དེ་ནི་བྱུང་མིན་དཔེ་ཞེས་རིགས།།
ཞེས་པ་སྟེ། གོ་དོན་ནི། འཇིག་རྟེན་འདི་ན་ཡོད་པའི་པདྨའི་མཛེས་པའི་སྙིང་
པོ་ཀུན་ཕྱོགས་འགའ་ཞིག་ཏུ་བསྡུས་པ་བཞིན་དུ་མཛེས་མ་ཁྱོད་ཀྱི་གདོང་ནི་་་་
རྣམ་པར་མཛེས་སོ། །ཞེས་དཔེ་པདྨ་ཐམས་ཅད་ཀྱི་མཛེས་པའི་ཆ་ཐམས་ཅད་
ཕྱོགས་གཅིག་ཏུ་བསྡུས་པ་དང་འདྲ་བར་དཔེ་ཅན་མཛེས་མའི་གདོང་དེ་་་་་་་
མཛེས་པར་སྟོན་པ་སྟེ། དེ་འདྲའི་དཔེ་དེ་སྔར་བྱུང་མ་མྱོང་བས་ན་བྱུང་མིན་
གྱི་དཔེ་ཞེས་བརྗོད་པ་ཡིན་ནོ།།
དེའི་གོ་དོན་གྱི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།
མང་ཐོས་ཡོན་ཏན་ཁུར་གྱིས་རབ་ལྕི་བའི།།
གནས་ལྔ་མཐར་སོན་པཎ་ཆེན་ཆོས་སྐྱོང་བཟང་།།
མཁས་གྲུབ་བྱེ་བའི་འཆད་རྩོད་རྩོམ་པ་ཡི།།
བློ་གྲོས་མཐའ་དག་གཅིག་ཏུ་གྱུར་པ་བཞིན། །ཞེས་པ་ལྟ་བུའམ།
ཡང་ན། (རང)བརྗིད་ཆགས་དམར་མདངས་བཀྲ་བའི་ཤོག་བུའི་ངོས།།
རླབས་ཆེན་དེང་རབས་ཅན་བཞིའི་འཛུགས་སྐྲུན་གྱི།།
ངོ་མཚར་འཆར་འགོད་གསེར་གྱི་དཔེ་རིས་འདི༎
ངག
172



ས་སྟེང་དགེ་མཚན་གཅིག་ཏུ་བསྡུས་པ་བཞིན། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་ཉེར་ལྔ་པ་སྲིད་མིན་གྱི་དཔེ་ནི།
དཔེ་ལ་སྐྱོན་དེ་མེད་པ་ལྟར།།
དཔེ་ཅན་མཚུངས་ཞེས་སྲིད་མིན་དཔེ།།
དཔེ་དང་དཔེ་ཅན་གཉིས་ཀ་ལ་སྐྱོན་གྱི་རིགས་གཏན་ནས་འབྱུང་མི་སྲིད་པའི་
ཆ་ནས་མཚུངས་པར་སྟོན་པ་ཞིག་ཡིན་ཏེ། དེའི་མཚན་གཞི་དཔེར་བརྗོད་རྩ་
བ་ལས་བཤད་པ།
ཟླ་བའི་གཟུགས་ལས་དུག་བཞིན་དང༌།།
ཙན་དན་ལས་ནི་མེ་བཞིན་དུ།།
ཞལ་འདི་ལས་ནི་རྩུབ་མོའི་ཚིག།
དེ་ནི་སྲིད་པ་མིན་པའི་དཔེ།
ཞེས་པ་སྟེ། གོ་དོན་ནི། བདུད་རྩིའི་རང་བཞིན་ཅན་གྱི་ཟླ་བའི་གཟུགས་ལས་
དུག་དང་། མཐའ་གཅིག་ཏུ་བསིལ་བ་ཙན་དན་ལས་ནི་མེ་བཞིན་དུ། ཁྱོད་
ཀྱི་ཞལ་འདི་ལས་ནི་རྩུབ་མོའི་ཚིག་ངན་པ་ནམ་ཡང་འབྱུང་མི་སྲིད་ཅེས། དཔེ་
ཟླ་བ་དང་ཙན་དན་ལས་དུག་དང་མེ་འབྱུང་བའི་སྐྱོན་མི་སྲིད་པ་བཞིན། དཔེ་
ཅན་མཛེས་མའི་ཞལ་ལས་ཚིག་ངན་པ་གཏན་ནས་འབྱུང་མི་སྲིད་པའི་སྒོ་ནས་
མཚུངས་པར་སྟོན་པ་དེ་ནི། སྲིད་པ་མིན་པའི་དཔེའམ། སྲིད་མིན་གྱི་དཔེ་
ཞེས་བྱ་བ་ཡིན་ནོ།།
དེའི་གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
རྟ་བདུན་ལས་ནི་བསིལ་བའི་ཟེར་ཕྲེང་དང་།།
ཆུ་རྒྱུན་བསྲུབས་ལས་མེ་ལྕེ་མི་འབྱུང་བཞིན།།
173



དམ་པ་ཁྱོད་ཀྱི་ཞལ་ལས་བརླང་པོའི་ཚིག།
འབྱུང་བའི་གོ་སྐབས་གཏན་ནས་སྲིད་མ་ཡིན། །ཞེས་པ་ལྟ་བུའམ།
ཡང་ན། (རང》ཉི་འོད་མདངས་ལས་མུན་པའི་དཀྱིལ་འཁོར་དང༌།།
ཏིག་ཏའི་སྨན་ལས་མངར་བའི་རོ་བཞིན་དུ།།
སྤྱི་ཕན་ལྷག་བསམ་དཀར་བའི་རྗེས་འབྲས་ལས།།
རང་གཞན་འཕུང་བའི་གོ་སྐབས་སྲིད་མ་ཡིན། ། ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་ཉེར་དྲུག་པ་མང་བའི་དཔེ་ནི།
ཆོས་མཐུན་དཔེ་འགའི་ཁྱད་ཆོས་གཅིག།
དོན་ལ་ལྡན་ཞེས་མང་བའི་དཔེ།།
དཔེ་ཅན་གྱི་ཁྱད་ཆོས་གཅིག་གོ་བའི་ཆེད་དུ་དཔེ་འགའ་ཞིག(གསུམ་ཡན》དངོས་་
སུ་བཀོད་ནས་དཔེ་དེ་རྣམས་ལ་ཡོད་པའི་ཁྱད་ཆོས་བྱེ་བྲག་པ་གཅིག་དཔེ་ཅན་
ལ་ཚང་བར་སྟོན་པ་ཞིག་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
ཙན་དན་ཆུ་དང་ཟླ་འོད་དང་།།
ཟླ་ཤེལ་སོགས་བཞིན་ཁྱོད་ཀྱི་ནི།།
རེག་པ་བསིལ་ཞེས་ཁྱད་པར་དག།
གསལ་བར་བྱེད་པ་མང་བའི་དཔེ།
ཞེས་པ་སྟེ། གོ་དོན་ནི། ཙན་དན་དང་ཆུ་དང་ཟླ་འོད་དང་། ཟླ་ཤེལ་སོགས་
ཀྱི་སྒྲས། ཁ་བ་དང་ལྷོའི་རླུང་དང་གངས་རི་རྣམས་བཞིན་དུ་མཛེས་མ་ཁྱོད་ཀྱི་
ལུས་ཀྱི་ནི་རེག་པ་ཤིན་ཏུ་བསིལ་ཞེས། དཔེ་ཅན་མཛེས་མའི་ལུས་ཀྱི་རེག་བྱ་
བསིལ་བའི་ཁྱད་ཆོས་གཅིག་རྟོགས་པར་བྱེད་པའི་དོན་དུ་དཔེ་མང་པོ་བཀོད་
174
.



པ་ནི་མང་བའི་དཔེ་ཞེས་བྱ་བ་ཡིན་ནོ།།
དེའི་གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
སྟོན་ཀའི་ཟླ་རྒྱས་གངས་ཀྱི་རི་བོ་དང་།།
ཀུནྡ་དུང་དང་རྒྱུ་སྐར་མུ་སྟིཀ། །
ཤེལ་དཀར་འོ་མའི་ཆུ་གཏེར་ ཇི་བཞིན་དུ།།
དཀར་མཛེས་དབྱངས་ཅན་བཞིན་མཚར་ངོམས་པ་མེད། །ཅེས་པ་
ལྟ་བུའམ།
ཡང་ན། (རང》གསེར་གྱི་རྒྱན་ཕྲེང་ནོར་བུའི་སྒྲོན་མེ་དང་།
ཙན་དན་ནགས་ཚལ་ནམ་མཁའི་སྐར་ཚོགས་བཞིན།།
ཚར་དུ་དངར་བའི་ཕུལ་བྱུང་མི་སྣ་ཡིས།།
ཡོངས་གང་མེས་རྒྱལ་ལོ་རྒྱུས་འཛམ་གླིང་རྒྱན། །ཅེས་པ་ལྟ་བུ།
དཔེ་རྒྱན་གྱི་ནང་གསེས་ཉེར་བདུན་པ་རྣམ་འགྱུར་གྱི་དཔེ་ནི།
ཆོས་མཚུངས་དཔེ་ཅན་དཔེའི་ནང་ནས།།
ཕྱུང་བ་ལྟར་བརྗོད་རྣམ་འགྱུར་དཔེ།།
དཔེ་ཅན་དེ་ཉིད་དཔེ་ཡི་རྣམ་འགྱུར་གྱི་ཚུལ་དུ་སྟོན་པའི་ཤུགས་ལ་དཔེ་དང་་་་
དཔེ་ཅན་གཉིས་མཚུངས་པར་གོ་བར་བྱེད་པ་ཞིག་ཡིན་ཏེ། དེའི་མཚན་གཞི་
དཔེར་བརྗོད་རྩ་བ་ལས་བཤད་པ། །
ལུས་ཕྲ་ཁྱོད་གདོང་བཞིན་རས་ནི།།
ཟླ་བའི་དཀྱིལ་འཁོར་ལས་བཏོན་བཞིན།།
པདྨའི་ནང་ནས་ཕྱུང་བ་བཞིན། །
ཞེས་པ་འདི་ནི་རྣམ་འགྱུར་དཔེ།
175



ཞེས་པ་སྟེ། གོ་དོན་ནི། ལུས་ཕྲ་མ་ཁྱོད་ཀྱི་བཞིན་རས་ནི། ཟླ་བའི་དཀྱིལ་
འཁོར་ལས་ད་ལྟ་བཏོན་མ་ཐག་པ་བཞིན་དང་། མེ་ཏོག་པདྨའི་ནང་ནས་བྱུང་
མ་ཐག་པ་བཞིན་ནོ། །ཞེས་དཔེ་ཅན་མཛེས་མའི་གདོང་དེ་ཉིད་དཔེ་ཟླ་བའི་
དཀྱིལ་འཁོར་དང་། མེ་ཏོག་པདྨའི་རྣམ་འགྱུར་ཉིད་དུ་སྟོན་པའི་ཤུགས་ལ་
དཔེ་ཅན་གདོང་དང་དཔེ་ཟླ་བ་དང་པདྨ་བཅས་མཚུངས་པར་གོ་བར་བྱེད་པ་
དེ་ནི་རྣམ་འགྱུར་གྱི་དཔེ་ཞེས་བྱ་བ་ཡིན་ནོ།།
དེའི་གོ་དོན་གྱི་དཔེར་བརྗོད་ལ་དབྱངས་ཅན་དགའ་བློས།
འཆི་མེད་བུ་མོ་སྟོང་གིས་བསྐྲུན་མིན་སྐུ།།
འོ་མའི་ཆུ་གཏེར་ཆེ་ལས་བླངས་པ་བཞིན།།
ཉམས་འགྱུར་འབུམ་གྱིས་རབ་མཛེས་སྙན་པའི་གསུང་།།
དྲི་ཟའི་རྒྱུད་མང་སྒྲ་ལས་དྲངས་པ་བཞིན། །ཞེས་པ་ལྟ་བུའམ།
ཡང་ན། (རང)ཏི་སེ་ཞེས་གྲགས་གསལ་འཚེར་གངས་ཀྱི་རི།།
ཤེལ་དཀར་ཞུན་མའི་མཚོ་ལས་འཁྲུངས་པ་བཞིན།།
ལྷུང་ལྷུང་དལ་འབབ་ཆུ་བོ་ཆེན་པོ་བཞི།།
གྲངས་མེད་ཆུ་མཛོད་དག་ལས་ཕྱུང་བ་བཞིན། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་ཉེར་བརྒྱད་པ་ཕྲེང་བའི་དཔེ་ནི།
འབྲེལ་མཚུངས་དཔེ་འགའ་སྔ་ཕྱི་རུ།།
དཔེ་ཅན་ལྟར་བརྗོད་ཕྲེང་བའི་དཔེ།
དཔེ་མང་པོ་བཀོད་པ་དེ་ཡི་སྔ་མ་སྔ་མ་དཔེ་དང་། ཕྱི་མ་ཕྱི་མ་དཔེ་ཅན་དུ་
བརྗོད་པའི་ཚུལ་གྱིས་དཔེ་དང་དཔེ་ཅན་ཕྲེང་བ་བརྒྱུད་པ་བཞིན་དུ་ཡོད་པ་་་་
ཞིག་ཡིན་ཏེ།
176



་
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
འོད་ཀྱིས་ཉི་བཞིནཉི་མ་ཡིས།།
ཉིན་བཞིན་དེ་ཡིས་མཁའ་ལ་བཞིན།།
རྣམ་པར་གནོན་པས་ཁྱོད་ལ་དཔལ།།
འཛིན་ཞེས་དེ་ནི་ཕྲེང་བའི་དཔེ།།
ཞེས་པ་སྟེ། གོ་དོན་ནི། འོད་ཟེར་གྱིས་ཉི་མ་ལ་མཛེས་པའི་དཔལ་འཛིན་པ་
བཞིན་དུ་ཉི་མས་ཀྱང་ཉིན་མོའི་དུས་ལ་མཛེས་པའི་དཔལ་འཛིན་པར་བྱེད་་་་་
ཅིང་། དེ་བཞིན་དུ་ཉིན་མོ་ཡིས་ཀྱང་ནམ་མཁའ་ལ་མཛེས་པའི་དཔལ་འཛིན་
པ་ལྟར་གཞན་སྡེ་རྣམ་པར་གནོན་པས་དཔའ་བོ་ཁྱོད་ལ་དཔལ་ཕུན་སུམ་་་་་
ཚོགས་པ་འཛིན་ནོ། །ཞེས་དཔེ་དང་དཔེ་ཅན་སྔ་ཕྱི་རིག་ཅན་དུ་ཕྲེང་བ་བརྒྱུད་
པ་ལྟ་བུར་བཀོད་པའི་རྗེས་སུ་དཔེ་ཅན་གྱི་ཁྱད་ཆོས་དེས་དཔེ་ཅན་ཉིད་མཛེས་
པར་བརྗོད་པ་ནི་ཕྲེང་བའི་དཔེ་ཞེས་བྱ་བ་ཡིན་ནོ།།
དེའི་གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
གྱེན་མིག་ཅན་གྱིས་རལ་ཅན་ཇི་ལྟ་བུར།།
ནགས་ཀྱི་དབང་པོས་ལག་ལྡན་ཚོགས་རྣམས་བཞིན།།
དེས་ཀྱང་རྫོང་ངོགས་སྦྲང་རྩི་རྒྱལ་མཚན་ལྟར།།
སྒྲ་ཚད་རིག་སྨྲས་ཕས་རྒོལ་ལོག་རྟོག་འཇོམས། །ཞེས་པ་ལྟ་བུའམ།
ཡང་ན། (རང)བཟང་པོའི་དྲི་བསུང་འཐུལ་བས་ཙན་དན་ལྟར།།
ཙན་དན་ལྗོན་ཤིང་འཁྲིགས་པས་ནགས་ཚལ་ཏེ།།
ནགས་ཚལ་དེས་ཀྱང་ས་ཆེན་ཁྱོན་རྣམས་བཞིན།།
ཁོར་ཡུག་གངས་རིའི་རྭ་བས་བོད་ལྗོངས་མཛེས། །ཞེས་པ་ལྟ་བུའོ།།
177



དཔེ་རྒྱན་གྱི་ནང་གསེས་ཉེར་དགུ་པ་ངག་དོན་དཔེ་ནི།
བྱེད་ཅན་གསུམ་གཉིས་གཙོར་བྱས་ཤིང་།།
དོན་དང་དཔེ་ཡི་སོ་སོའི་ཆོས།།
རིམ་བཞིན་བཀོད་མཐར་ཐུན་མོང་གི།
མཚུངས་ཆོས་གཅིག་སྦྱར་ངག་དོན་དཔེ།
དཔེ་ཅན་མང་པོ་ལ་དེའི་ཁྱད་ཆོས་ཀྱང་སོ་སོར་བཀོད་པའི་རྗེས་སུ་དེ་་་་་
དང་མཚུངས་པའི་དཔེ་ཡང་རྣམ་དབྱེ་གསུམ་པ་དང་གཉིས་པ་གཙོ་བོར་བྱས་
ཏེ་རིམ་པ་ལྟར་བཀོད་པའི་མཇུག་ཏུ་དཔེ་ཅན་དང་དཔེ་གཉིས་ཀའི་ཐུན་མོང་
གི་ཁྱད་ཆོས་གཅིག་སྟོན་པ་ཞིག་ཡིན་ཞིང་། དེ་ལ་ནང་གསེས་ཀྱིས་ཕྱེ་ན་
བཞིན་སྒྲ་གཅིག་པ་དང༌། བཞིན་སྒྲ་དུ་མ་ཅན་གཉིས་ཡོད། བཞིན་སྒྲ་གཅིག་
པ་ནི། དཔེ་དང་དཔེ་ཅན་གཉིས་མཚུངས་པར་སྟོན་བྱེད་ཀྱི་སྒྲ་བཞིན་ཞེས་པ་
གཅིག་ཡོད་པ་ལ་ཟེར་ཞིང་།
བཞིན་སྒྲ་གཅིག་པའི་དཔེར་བརྗོད་རྩ་བ་ལས་བཤད་པ།
ཁྱོད་གདོང་མིག་ནི་མི་བརྟན་ཅིང་།།
སོ་ཡི་འོད་ཟེར་རབ་གསལ་བ།།
འདམ་སྐྱེས་བུང་བ་གཡོ་ལྡན་ནི།
གེ་སར་དག་གིས་མཚོན་བཞིན་མཛེས།།
ཞེས་པ་སྟེ། གོ་དོན་ནི། ཁྱོད་ཀྱི་གདོང་ལ་མིག་ནི་མི་བརྟན་པར་གཡོ་ཞིང་།
སོ་ཡི་འོད་ཟེར(རྣམ་དབྱེ་དྲུག་པ）རབ་ཏུ་གསལ་བ་དེ་ཉིད། འདམ་སྐྱེས་པདྨ་
ལ་བུང་བ་གཡོ་ཞིང་འཁོར་བ་དང་མེ་ཏོག་གི་གེ་སར་དག་གིས(རྣམ་དབྱེ་་་་་་
གསུམ་པ)མཚོན་པར་བྱེད་པ་བཞིན་དུ་མཛེས་སོ། །( ཐུན་མོང་གི་བྱ་ཚིག)
178



ཞེས་གཞལ་བྱ་དོན་གྱི་ངག་དོན་མཛེས་མའི་གདོང་དང་། མིག་དང༌། སོ་
རྣམས་ལ། འཇལ་བྱེད་དཔེའི་ངག་དོན་འདམ་སྐྱེས་པདྨ་དང་། བུང་བ་དང་། །
མེ་ཏོག་གི་གེ་སར་བཅས་རྣམས་ཡིན་ལ། དཔེ་དེ་དག་སོ་སོར་ཡོད་པའི་ཆོས་
དེས་དཔེ་ཅན་མཚོན་པར་བྱེད་པ་བཞིན་དུ་མཛེས་ཞེས་དཔེ་ཅན་ལ་ཡོད་པའི་
ཁྱད་ཆོས་སྟོན་བྱེད་ཀྱི་བྱ་ཚིག་གཅིག་གིས་མཇུག་སྡུད་པ་དེ་ནི་ངག་དོན་བཞིན་
སྒྲ་གཅིག་པ་ཞེས་བྱ་བ་ཡིན་ནོ།།
དེའི་གོ་དོན་གྱི་དཔེར་བརྗོད་ལ་པཎ་ཆེན་བསྟན་པའི་དབང་ཕྱུག་གིས།
ཁྱོད་ལུས་རྩེ་མོར་དཀར་གསལ་འཛུམ་པའི་བཞིན།།
ར་རིའི་ཐིག་ལེ་འཛིན་འདི་ཤར་རིའི་རྩེར།།
བཅོ་ལྔའི་བསིལ་སྦྱིན་མཁན་པོའི་དཀྱིལ་འཁོར་གྱིས།།
རི་དྭགས་གཟུགས་བརྙན་འཛིན་བཞིན་ཀུན་ཏུ་མཛེས། །ཞེས་པ་ལྟ་
བུའམ།
ཡང་ན། (རང)སྲ་བརྟན་ལྷུན་སྡུག་བྲག་རི་བརྩེགས་པའི་སྤོར།།
བརྗིད་ཆགས་པོ་ཏ་ལ་ཡི་གཞལ་ཡས་ཁང་། །
སྟོབས་ལྡན་གཉིས་འཐུང་དབང་པོས་འགྱིང་སྟབས་ཀྱིས།།
ཡིད་འཕྲོག་བྱུ་རུའི་ཁང་བཟང་འདེགས་བཞིན་མཛེས། །ཞེས་པ་ལྟ་
བུའོ།།
དཔེ་རྒྱན་ཉེར་དགུ་པའི་ནང་གསེས་བཞིན་སྒྲ་དུ་མ་ཅན་ནི།
དཔེ་ཅན་སོ་སོར་མི་འདྲའི་དཔེ།
བཀོད་པའི་བཞིན་སྒྲ་འགའ་ཞིག་མཐར།
ཐུན་མོང་མཚུངས་ཆོས་གཅིག་སྦྱོར་བ།།
1
་
179



དེ་ནི་བཞིན་སྒྲ་དུ་མའི་དཔེ།
དཔེ་ཅན་སོ་སོར་དཔེ་མི་འདྲ་བ་རེ་བཀོད་པའི་བཞིན་སྒྲ་འགའ་ཞིག་གི་མཇུག་
ཏུ་ཐུན་མོང་གི་ཁྱད་ཆོས་གཅིག་སྦྱར་བ་ཞིག་ཡིན་ཏེ། དེའི་མཚན་གཞི་དཔེར་
བརྗོད་རྩ་བ་ལས་བཤད་པ།
པདྨ་ཅན་བཞིན་ལུས་ཕྲ་མ།།
པདྨ་བཞིན་དུ་དེ་ཡི་གདོང་།།
སྦྲང་རྩི་སྤྱོད་པས་བཞིན་དུ་ནི།།
བདག་གིས་ཡང་ཡང་འཐུངས་ཤིང་རྩེས།།
ཞེས་པ་སྟེ། གོ་དོན་ནི། པདྨ་ཅན་ཏེ་པདྨའི་ཡུ་བ་བཞིན་དུ། ལུས་ཕྲ་མ་ཁྱོད་
ཀྱི་ལུས་དང་། པདྨ་ཇི་ལྟ་བུ་བཞིན་དུ་ལུས་ཕྲ་མ་དེའི་གདོང་ལ། སྦྲང་རྩི་སྤྱོད་
པས་ལོངས་སྤྱོད་པ་དང་མཐུན་པར་བདག་གིས་ཡང་ཡང་འཐུངས་ཤིང་རྩེས་
སོ། །ཞེས་དཔེ་ཅན་ལུས་ཕྲ་མའི་ལུས་དང་། དཔེ་པདྨའི་ཡུ་བ་གཉིས་ལ་རྣམ་
དབྱེ་བདུན་པ། དཔེ་ཅན་གདོང་དང༌། དཔེ་པདྨ་གཉིས་རྣམ་དབྱེ་དྲུག་པ།
དཔེ་ཅན་བདག་དང་། དཔེ་སྦྲང་རྩི་སྤྱོད་པ་གཉིས་ལ་རྣམ་དབྱེ་གསུམ་པ་དང་
འབྲེལ་ནས་བྱ་ཚིག་ཐུན་མོང་དུ་སྦྱར་ཏེ། དཔེ་དང་དཔེ་ཅན་དེ་རྣམས་ཕན་
ཚུན་མཚམས་སྦྱོར་བའི་བཞིན་སྒྲ་ཡང་རེ་རེ་ཡོད་པ་དེ་ལྟ་བུའོ།།
དེའི་གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
སྟོན་དུས་ཆུ་འཛིན་ཇི་བཞིན་སྤྲིན་གྱི་བཅུད།།
ཆུ་འཛིན་ནུས་པ་བཞིན་དུ་གློག་ལྡན་རྒྱུན།།
ས་ཡི་བཅུད་འཕེལ་ཇི་བཞིན་མཁས་པ་དེས།།
འགྲོ་ལ་ལེགས་བཤད་བཞད་པའི་དཔལ་རྣམས་སྦྱིན། །ཞེས་པ་ལྟ་
180



འགགགགག
བུའམ།
ཡང་ན། (རང)རྨ་བྱས་འབྲུག་སྒྲ་ཇི་བཞིན་སློབ་ཁྲིད་དང་།།
རི་དྭགས་གླིང་བུའི་སྒྲ་བཞིན་ཏང་གི་བཀའ།།
བྱིས་པས་ཕ་མའི་ངག་བཞིན་དམངས་ཚོགས་ཀྱི།
བསམ་འཆར་ཀུན་ཀྱང་ཁེངས་སེམས་སྤངས་ཏེ་ཉན། །ཞེས་པ་ལྟ་
བུའོ། །
དཔེ་རྒྱན་གྱི་ནང་གསེས་སུམ་ཅུ་པ་ཟླ་བོ་དངོས་པོའི་དཔེ་ནི།
སྔ་ཕྱིར་དོན་དང་དཔེ་བཀོད་པས།།
མཉམ་རྟོགས་ཟླ་བོ་དངོས་པོའི་དཔེ།།
མཚུངས་གསལ་གྱི་སྒྲ་དངོས་སུ་མེད་ཀྱང་དཔེ་ཅན་དང་དེའི་ཁྱད་ཆོས་སྔ་ཕྱི་་་་
གང་རུང་དུ་བཀོད་ནས། དེ་དང་མཚུངས་པའི་དཔེ་གཞན་ཞིག་ཀྱང་དེའི་
རོགས་ཟླའམ་གྲོགས་ཀྱི་ཚུལ་དུ་བཀོད་པའི་ཤུགས་ལས་དཔེ་དང་དཔེ་ཅན་་་་་་
གཉིས་མཉམ་དུ་གོ་ནུས་པ་ཞིག་ཡིན་ཏེ། དེའི་མཚན་གཞི་དཔེར་བརྗོད་རྩ་བ་
ལས་བཤད་པ།
རྒྱལ་པོ་རྣམས་ནི་སྐྱེས་གྱུར་ཀྱང་།
ད་ལྟ་ཁྱོད་འདྲ་གཅིག་ཀྱང་མེད།།
ཡོངས་འདུ་དག་གི་རྐང་འཐུང་ནི།།
གཉིས་པ་ངེས་པར་ཡོད་མ་ཡིན།།
ཞེས་པ་སྟེ། གོ་དོན་ནི། སྔར་ནས་བཟུང་ད་ལྟའི་བར་རྒྱལ་པོ་ཇི་སྙེད་ཅིག་
སྐྱེས་པ་སྟེ་བྱུང་བར་གྱུར་ཀྱང་། ཡོན་ཏན་དང་ལྡན་པའི་རྒྱལ་པོ་ཁྱོད་འདྲ་བ་
ནི་སྔར་ཡང་མ་བྱུང་ལ། ད་ལྟར་ཡང་མེད་དོ་ཞེས་དཔེ་ཅན་རྒྱལ་པོ་ལ་བསྔགས་
181



པ་སྔོན་དུ་བཀོད་པ་དང་། དེའི་རྗེས་སུ། དཔག་བསམ་གྱི་ཤིང་ཡོངས་འདུ་
ས་བརྟོལ་ཞེས་གྲགས་པའི་ཤིང་དེ་ལས་གཞན་དུ་ཡོན་ཏན་ཕུན་སུམ་ཚོགས་པ་
དང་ལྡན་པའི་རྐང་འཐུང་གཉིས་པ་ཞིག་ངེས་པར་ཡོད་པ་མ་ཡིན་ནོ། །ཞེས་
དཔེ་དཔག་བསམ་གྱི་ཤིང་དེ་ཉིད་དཔེ་ཅན་རྒྱལ་པོའི་ཟླ་བོ་ལྟ་བུར་བཀོད་པ་
དེ་ནི་ཟླ་བོ་དངོས་པོའི་དཔེ་ཞེས་བྱ་བ་ཡིན་ནོ།།
དེའི་གོ་དོན་གྱི་དཔེར་བརྗོད་ལ་པཎ་ཆེན་བློ་བཟང་ཡེ་ཤེས་ཀྱིས།
ཚིག་རྒྱན་སྟོན་པའི་གཞུང་བཟང་མང་ལྡན་ཡང་།།
དནཱིའི་མེ་ལོང་མཆོག་འདི་འགྲན་ཟླས་དབེན།།
འགྲོ་བའི་རེ་སྐོང་ཡིད་བཞིན་གྲངས་མང་ཡང་།།
ཏོག་གི་བློ་གྲོས་མཚུངས་མེད་གཅིག་པུར་ངེས། །ཞེས་པ་ལྟ་བུའམ།
ཡང་ན། (རང）སྲིད་འདིར་རིགས་པའི་གཞུང་ལུགས་སྣ་མང་ཡང༌།།
བདེན་དོན་དངོས་སྟོན་མར་ལེ་རིང་ལུགས་ཏེ།
རྣོ་ངར་མཚོན་ཆའི་བྱེ་བྲག་མཐའ་ཡས་ཀྱང་།།
གནད་དུ་མི་འཆོར་མེ་ཤུགས་འཕུར་མདའ་ཙམ། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་སོ་གཅིག་པ་མཚུངས་སྦྱོར་གྱི་དཔེ་ནི།
དཔེ་ལྷག་དོན་དམན་བྱ་བ་གཅིག།
དཔེ་དོན་མཚུངས་སྟོན་མཚུངས་སྦྱོར་དཔེ།།
དཔེ་དང་དཔེ་ཅན་དུ་སྦྱོར་རྒྱུའི་དཔེ་དེའི་ཡོན་ཏན་ལྷག་ཅིང་དཔེ་ཅན་གྱི་ཡོན་
ཏན་དམན་པ་ཡིན་ཀྱང་དེ་གཉིས་ཚིག་སྦྱོར་གྱི་ནང་མཚུངས་པར་བསྡུས་ནས་
སྦྱོར་བ་གང་ཡིན་པ་དེ་ནི་མཚུངས་སྦྱོར་གྱི་དཔེ་ཡིན་ཏེ། ་དེའི་མཚན་གཞི་
དཔེར་བརྗོད་རྩ་བ་ལས་བཤད་པ།
182
.，



པུ་ལོ་མ་དགྲ་མཐོ་རིས་དང་།།
ཁྱོད་ནི་ས་སྲུང་མེལ་ཚེ་བྱེད།།
དེ་ཡིས་དྲེགས་ལྡན་ལྷ་མིན་དང་།།
ཁྱོད་ཀྱིས་མི་ཡི་བདག་པོ་འཇོམས།།
ཞེས་པར་དཔེ་ལྷག་པ་པུ་ལོ་མ་དགྲ་སྟེ་ལྷ་ཡི་དབང་པོ་བརྒྱ་བྱིན་གྱིས་མཐོ་རིས་
ཀྱི་ལྷ་གནས་སྲུང་བའི་བྱ་བ་བྱེད་པ་དེ་དང་། དཔེ་ཅན་དམན་པ་མིའི་རྒྱལ་པོ་
མི་ཡུལ་གྱི་ས་སྟེང་སྲུང་བའི་མེལ་ཚེ་བྱེད་ལ། ཡང་བརྒྱ་བྱིན་དེས་དཔེ་ལྷག་པ་
དྲེགས་ལྡན་ལྷ་མ་ཡིན་འཇོམས་པ་དང༌། རྒྱལ་པོས་དཔེ་ཅན་དམན་པ་དགྲ་
ཟླའི་རྒྱལ་པོ་གཞན་འཇོམས་པར་བྱེད་དོ་ཞེས་ཚིག་རྐང་གི་ཕྱེད་སྔ་མས་དཔེ་་་་
ལྷག་པ་དབང་པོ་བརྒྱ་བྱིན་དང་། དཔེ་ཅན་དམན་པ་རྒྱལ་པོ་གཉིས་རང་
གནས་སྲུང་པའི་བྱ་བ་བྱེད་པ་ལ་བསྡུས། ཕྱེད་ཕྱི་མས་དཔེ་ལྷག་པ་དྲེགས་ལྡན་
ལྷ་མིན་དང་། དཔེ་ཅན་དམན་པ་དགྲ་ཟླའི་རྒྱལ་པོ་གཉིས་འཇོམས་ཞེས་པའི་
བྱ་བ་གཅིག་ལ་བསྡུས་ནས་མཚུངས་པར་བརྗོད་པ་ལྟ་བུའོ།། །
གོ་དོན་གྱི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།།
བུ་རམ་ཤིང་པ་ཐེག་གསུམ་གདུལ་བྱ་དང༌།།
དཔལ་མགྲིན་མུ་སྟེགས་ཚོགས་ཀྱི་སྟོན་པ་མཛད།།
རྒྱལ་བས་མཐར་ཐུག་ངེས་ལེགས་ལམ་སྟོན་བཞིན།། །
ལེགས་ལྡན་གནས་སྐབས་དགེ་བའི་གཙུག་ལག་འཆད། །ཅེས་པ་ལྟ་
བུའམ།
ཡང་ན། (རང)སྲིད་པའི་མིག་གཅིག་འཇིག་རྟེན་ཁྱོན་ཀུན་དང་།།
གསར་བརྗེའི་འོད་སྣང་འཛམ་གླིང་ཡོངས་ལ་ཁྱབ།།
183



དེས་ནི་སྐྱེད་ཚལ་ལ་གནས་པད་མ་བཞིན།།
ལམ་བཟང་འདི་ཡིས་སྐྱེ་རྒུའི་བདེ་སྐྱིད་རྒྱས། །ཞེས་པ་ལྟ་བུའོ།།
དཔེ་རྒྱན་གྱི་ནང་གསེས་སོ་གཉིས་པ་རྒྱུའི་དཔེ་ནི།
མཚུངས་ཆོས་དེ་ཉིད་རྒྱུ་མཚན་དུ།།
བཀོད་ནས་མཚུངས་སྟོན་རྒྱུ་ཡི་དཔེ།།
ཡོན་ཏན་དང་རང་བཞིན་སོགས་རྒྱུ་མཚན་ཞིག་སྔོན་དུ་བཀོད་ནས་དཔེ་
ཅན་དེ་དཔེ་དེ་དང་འདྲ་བར་བརྗོད་པ་ཞིག་ཡིན་ཏེ། དེའི་མཚན་གཞི་དཔེར་
བརྗོད་རྩ་བ་ལས་བཤད་པ།
རྒྱལ་པོ་མཛེས་པས་ཟླ་བ་དང་།།
གཟི་བྱིན་གྱིས་ནི་ཉི་མ་དང་།།
བརྟན་པས་རྒྱ་མཚོའི་རྗེས་སུ་བྱེད།།
ཅེས་པར། དཔེ་ཅན་རྒྱལ་པོ་དེ་མཛེས་པའི་རྒྱུ་མཚན་གྱིས་ཟླ་བ་དང་། གཟི་
བརྗིད་ཆེ་བས་ན་ཉི་མ་དང་། བློ་ཟབ་ཅིང་བརྟན་པས་ན་རྒྱ་མཚོ་རྣམས་ཀྱི་
རྗེས་སུ་བྱེད་ཅེས་དཔེ་དང་དཔེ་ཅན་གཉིས་མཚུངས་པར་བརྗོད་པ་ལྟ་བུའོ།།
གོ་དོན་གྱི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།
ལུས་ཕྲའི་བཞིན་རས་དཀར་བས་བསིལ་སྦྱིན་མཁན།།
ཡིད་དུ་འོང་བས་མཐོ་རིས་དབང་མོ་སྟེ།།
འཇམ་ཞིང་མཉེན་པས་ཨུཏྤ་ལ་ཡི་འདབ།།
མིག་དཀྱུས་བཀྲ་བས་དབང་པོའི་གཞུ་ཡི་ཟླ། །ཞེས་པ་ལྟ་བུའམ།
ཡང་ན། (རང)མེས་རྒྱལ་མཚན་སྙན་འབར་བས་སྲིད་པའི་མིག།
ཡོངས་ལ་དྲོ་སྐྱིད་སྦྱིན་པས་སྐྱེད་མོས་ཚལ།།
184



ཉིན་བཞིན་གོང་དུ་འཕེལ་བས་དབྱར་མཚོའི་ཟླ།།
གཞོམ་གཞིག་བྲལ་བས་རྡོ་རྗེའི་རི་དང་མཚུངས། །ཞེས་པ་ལྟ་བུའོ།།
(༤)དཔེ་རྒྱན་གྱི་ཞར་བྱུང་དཔེ་ཡི་སྐྱོན་ཡོན་དཔྱད་པ།
རྟགས་ཚིག་ཐ་དད་དཔེ་དམན་ལྷག།
སྦྱོར་མཁས་སྐྱོན་ནི་མེད་པའང་ཡོད།།
ཅེས་པ་སྟེ། གོ་དོན་ནི། ཚིག་སྦྱོར་གྱི་སྐབས་རྩོམ་པ་པོས་དཔེ་དོན་སྦྱོར་ཚུལ་
མ་ལེགས་ན་ཚིག་སྦྱོར་མི་མཛེས་པའི་སྐྱོན་དུ་འགྱུར་བ་ཡོད་དེ། དཔེར་ན།
ངང་མོ་བཞིན་དུ་ཟླ་བ་དཀར། །ཞེས་དཔེ་ལ་མོ་རྟགས་དང༌། དཔེ་ཅན་ལ་
ཕོའི་རྟགས་ཡོད་པས་རྟགས་ཐ་དད་པའི་སྐྱོན་དང་། མཚོ་རྣམས་བཞིན་དུ་
མཁའ་དྲི་མེད། །ཅེས་དཔེ་ལ་མང་ཚིག་རྣམས་ཞེས་པ་དང་། དཔེ་ཅན་ནམ་
མཁའ་ལ་གཅིག་ཚིག་སྦྱར་བ་ལྟ་བུ་ཚིག་ཐ་དད་པའི་སྐྱོན་དང་། ཁྱི་བཞིན་
དཔའ་བོ་རྗེ་ལ་གུས། །ཞེས་པ་ལྟ་བུ། དཔེ་དམན་པ་ཞིག་གིས་དོན་ལྷག་པ་
འཇལ་བ་དང་། ཉི་མ་བཞིན་དུ་མེ་ཁྱེར་གསལ། །ཞེས་པ་ལྟ་བུ་དཔེ་ཤིན་ཏུ་
ལྷག་པ་ཉི་མས། དཔེ་ཅན་ཤིན་ཏུ་དམན་པ་སྲིན་བུ་མེ་ཁྱེར་གྱི་འོད་འཇལ་བ་
ལྟ་བུ་དཔེ་དོན་གྱི་བར་མཆོག་དམན་གྱི་ཁྱད་པར་ཆེན་པོ་ཡོད་པ་དེ་ལྟ་བུ་ནི་་་་
སྙན་ངག་མཁན་རྣམས་ཀྱིས་ངེས་པར་དུ་སྤོང་དགོས་སོ།།
འོན་ཀྱང་ཚིག་སྦྱོར་འགའ་ཞིག་ལ་སྙན་ངག་མཁན་རྣམས་ཀྱིས་སྦྱོར་ཚུལ་
ལེགས་པའི་དབང་གིས་རྟགས་ཐ་དད་པ་སོགས་ཀྱི་སྐྱོན་དུ་མི་འགྱུར་བའང་་་་
ཡོད་དེ། དཔེར་ན། མ་ནིང་འདི་འགྲོ་བུད་མེད་བཞིན། །ཞེས་དཔེ་ཅན་མ་
ནིང་ལ་འགྲོ་ཚུལ་གྱི་སྒོ་ནས་བུད་མེད་དང་འདྲ་བར་སྟོན་པ་ལྟ་བུ་དང་། དེ་
བཞིན་དུ། བུད་མེད་འདི་སྨྲ་སྐྱེས་པ་བཞིན། །ཞེས་བུད་མེད་འདི་ཉིད་སྨྲ་བའི་
185



སྤོབས་པ་བཟང་བ་སྐྱེས་པ་དང་འདྲ་བར་སྟོན་པ་ལྟ་བུར། དཔེ་དང་དཔེ་ཅན་
རྟགས་ཐ་དད་དུ་སོང་ཡང་སྐྱོན་མེད་པ་དང་། ཡང་། བདག་གི་གྲོགས་འདི་
སྲོག་རྣམས་བཞིན། །ཞེས་པ་བདག་གི་གྲོགས་བཟང་པོ་འདི། རང་ཉིད་ཀྱི་
སྲོག་རྣམས་དང་མཚུངས་པར་སྟོན་པའི་སྐབས། དཔེ་ཅན་ལ་གཅིག་ཚིག་
དང༌། དཔེ་ལ་མང་ཚིག་ཡོད་པ་ལྟ་བུ་དང་། རིག་པ་རྣམས་སྒྲུབ་ནོར་བཞིན་
ནོ། ཨོ།ཞེས་རིག་པའི་གནས་ལྔ་ལ་སོགས་པའི་ཡོན་ཏན་རྣམས་བསྒྲུབ་པར་བྱ་
བའི་ནོར་བཞིན་དུ་བཙལ་བར་བྱ་བ་ཡིན་པར་སྟོན་པའི་ཚེ་དཔེ་ཅན་ལ་མང་་་་
ཚིག་དང༌། དཔེ་ལ་གཅིག་ཚིག་ཡོད་པ་ལྟ་བུ་དཔེ་དང་དཔེ་ཅན་ལ་མང་ཚིག་
དང་ཉུང་ཚིག་ཐོ་དད་དུ་སོང་ཡང་སྐྱོན་མེད་པ་དང་། ས་གཞི་སྐྱོང་བ་ཁྱོད་
བཞིན་དུ། །ལྷ་ཡི་རྒྱལ་པོ་རྣམ་པར་མཛེས། །ཞེས་ས་གཞི་སྐྱོང་བའི་རྒྱལ་པོ་
ཁྱོད་བཞིན་དུ་ལྷ་ཡི་རྒྱལ་པོ་བརྒྱ་བྱིན་རྣམ་པར་མཛེས་སོ་ཞེས་དཔེ་ཅན་དམན་
ཅིང་དཔེ་ལྷག་པ་དང་། ཡང་། ཚ་ཟེར་ཅན་གྱི་ནུས་པ་ལ། །མི་བདག་གཟི་
ཡིས་འགོང་བར་ནུས། །ཞེས་ཚ་ཟེར་ཅན་གྱི་ཉི་མའི་ནུས་པ་ལ། མི་བདག་
རྒྱལ་པོ་ཁྱོད་ཀྱིས་གཟི་བརྗིད་ཀྱིས་འགོང་བོ་སྟེ་འགྲན་པར་ནུས་སོ་ཞེས་པ་ལྟ་་་
བུར་དཔེ་དམན་པས་དཔེ་ཅན་ལྷ་ལྷག་པོ་འཇོལ་བ་ལྟ་བུ་དཔེ་དཔེ་ཅན་མཆོག་
དམན་ཐ་དད་དུ་སོང་ཡང་སྐྱོན་མེད་པ་ལྟ་བུ་ཡོད་དོ། །
འདིར་སྙན་ངག་གི་སློབ་ཁྲིད་རྒྱས་པར་བྱེད་ཚེ་དཔེ་དོན་སྦྱོར་ཚུལ་གྱི་་་་་
སྐྱོན་དང་། སྦྱོར་ཚུལ་མཁས་ན་སྐྱོན་དུ་མི་འགྱུར་བའི་དམིགས་བསལ་བཅས་
ཀྱི་དཔེར་བརྗོད་འགོད་དགོས་ཀྱང་། འདིར་གོང་དུ་བཀོད་པ་དེས་འཐུས་
པར་བྱས་སོ།།
(༥)དཔེ་རྒྱན་གྱི་ཞར་བྱུང་མཚུངས་པ་གསལ་བྱེད་ཀྱི་སྒྲའི་རྣམ་་་་་་་
186



གྲངས་དང་དེ་རྣམས་ཇི་ལྟར་སྦྱོར་ཚུལ།་
༡༤，
༡.བཞིན་ལྟར་ལྟ་བུ་ཇི་ལྟར་སྨྲ།།
མཐུན་མཚུངས་ཡང་དག་མཚུངས་དང་མཉམ།།
ཡང་དག་གསལ་དང་ངེས་པར་གསལ།།
རབ་གསལ་གཟུགས་ཀྱི་ཟླ་དང༌།།
གཉེན་པོ་དང་ནི་དགྲ་ཟླ་དང་།།
སོ་སོར་རྟོག་དང་འགལ(འགྲན)དང་འདྲ།།
བལྟ་བཅས་དང་ནི་བསླུ་བ་དང་།།
རིགས་མཐུན་རྗེས་སུ་སྨྲ་བ་དང་།།
༢. གཟུགས་བརྙན་དང་ནི་སོ་སོར་བསྡེབས།།
གཟུགས་མཚུངས་མཉམ་དང་ཡང་དག་འཇལ།།
༡༦
༡༧
༡༨
༡༩
· ༢༡
༡
མཚན་ཉིད་མཐུན་འདྲ་མཚུངས་པ་དང་།།
༡༠་༡༡༡༢
མཐུན་ཕྱོགས་དཔེར་བྱས་དཔེ་དང་རྟོག།
དམན་དང་ཅུང་ཟད་དམན་སོགས་དང༌།།
187



།
༡༦
༡༧༡༨
རབ་ཏུ་སྨྲ་དང་སོ་སོར་བཟློག།
རིགས་མཐུན་མཉམ་བྱས་སྒྲ་དག་དང་།།
གང་ཡང་དམན་མིན་དོན་ཅན་ཚིག།
༣. (མཚུངས་གསལ་གྱི་སྒྲ་དངོས་སུ་མེད་ཀྱང་མཚུངས་པ་གོ་ནུས་པ།)
འབྲུ་མང་པོ་ཡི་ཚིག་སྡུད་ནི།།
རི་བོང་མཚན་མའི་གདོང་ཅན་སོགས།།
འགྲན་དང་རྒྱལ་དང་སྡང་བ་དང་།།
འཁུ་དང་མི་མཐུན་སྒྲོགས་པ་དང་།།
འཐབ་པ་དང་ནི་འཕྱ་བ་དང་།།
སྨྲ་འབེབས་བྱེད་དང་སྨོད་པ་དང༌།།
ཅོ་འདྲི་བ་དང་འགོག་པ་དང༌།།
དགོད་དང་ཕྲག་དོག་མི་བཟོད་དང་།། འདི་ཡན་སྡེ་ཚན་གཅིག)
༤. དེ་ཡི་སྐལ་བཟང་འཕྲོག་བྱེད་དང་།།
དེ་ཡི་མཛེས་པ་ཟུམ་བྱེད་དང་།།
༡༠
ན།
188



དེ་དང་འགྲན་ལས་ཚར་གཅོད་དང་།།
དེ་དང་མཚུངས་ལས་ལྷག་པར་མཛེས།།
དེ་ཡི་རྗེས་སུ་རྐང་འཇོག་དང༌།།
དེ་ཡི་ནུས་པ་ལ་འཇུག་དང་།།
དེ་ཡི་རྗེས་འགྲོ་རྗེས་སུ་འཆིང་།།
དེ་ཡི་ངང་ཚུལ་དེ་འགོག་དང་།།
དེ་ཡི་རྗེས་སུ་བྱེད་ཅེས་པའི།།
སྒྲ་རྣམས་མཚུངས་པ་གསལ་བྱེད་མིན།།
༥ - གཞུང་ལས་མི་གསལ་མཚུངས་གསལ་སྒྲ།
འགའ་ཞིག་ཡོད་དེ་ཆོས་མཐུན་མོང༌།།
གྲིབ་མ་མཚུངས་དང་ཆོས་མཐུན་མོང་།།
དེ་ཡི་རྗེས་སུ་བསྙེགས་པ་དང་།།
དེ་དང་དབྱེར་མེད་གཉིས་སུ་མེད།།
རོ་གཅིག་གྱུར་དང་དེ་ལས་ལྷག།
189



དེ་ལས་རྨད་བྱུང་དེ་དང་ནི།།
ཚུལ་གཅིག་ཁྱད་པར་མེད་པ་དང་།།
དེ་ཉིད་ཟིལ་གྱིས་གནོན་པ་སོགས།།
མཁས་པས་སྦྱར་བ་སྣ་ཚོགས་ཡོད།།
ཅེས་པ་སྟེ། གོ་དོན་ནི། དཔེ་རྒྱན་གྱི་དཔེ་དང་དོན་ཕན་ཚུན་མཐུན་པར་
གོ་བར་བྱེད་པའི་ཚིག་གྲོགས་རྣམས་ལ་མཚུངས་པ་གསལ་བྱེད་ཀྱི་སྒྲ་ཟེར་ཞིང་།
དེ་ལ་ཡང་ནང་གསེས་ཀྱི་དབྱེ་བ་ཕྱེ་ན། རྩ་བ་རང་ཉིད་ལས་དངོས་སུ་གསལ་
བ་དང་། རྩ་བར་དངོས་སུ་མི་གསལ་ཡང་མཁས་པ་གཞན་དག་གིས་སྦྱར་བ་
བཅས་གཉིས་ཡོད་ཅིང་། རྩ་བ་ལས་དངོས་སུ་གསལ་བ་དེ་ལ་ཡང་མཚུངས་
པ་གསལ་བྱེད་ཀྱི་སྒྲ་དངོས་དང༌། ཚིག་ཟིན་ལ་མཚུངས་པའི་སྒྲ་མི་ཐོན་ཀྱང་
དོན་གྱི་ཐོག་ནས་མཚུངས་པར་གོ་ཐུབ་པའི་སྒྲ་བཅས་གཉིས་ཡོད་ཅིང་། དེ་
དག་ལ་ཡང་འོག་ཏུ་དཔེར་བརྗོད་སྐབས་འབྱུང་བ་ལྟར་དཔེ་དང་དཔེ་ཅན་གྱི་
བར་ཚིག་ཕྲད་སྦྱོར་ཚུལ་མ་ནོར་བ་ཞིག་བྱུང་ན་ཉམས་འགྱུར་ཐོན་པ་ལ་ནུས་
པ་མི་འདྲ་བ་ཡོད་པའི་གནད་ཀྱང་ཞིབ་པར་ཤེས་དགོས་སོ།།
དང་པོ་མཚུངས་གསལ་གྱི་སྒྲ་གཞུང་ལས་དངོས་སུ་གསལ་བ་ལ་སྡེ་ཚན་་་་་
བཞི་ཡོད་པའི་ནང་ནས། །
༡ ༢ ༣ ༤ ༥
༦
སྡེ་ཚན་དང་པོ་ལ། བཞིན། ལྟར། ལྟ་བུ། ཇི་ལྟར། མཐུན། མཚུངས།
༡༠
༡༡
ཡང་དག་མཚུངས། མཉམ། ཡང་དག་གསལ། ངེས་པར་གསལ། རབ་ཏུ་
190



༡༣
༡༤
༡༤
གསལ། གཟུགས་ཀྱི་ཟླ་བོ། གཉེན་པོ། དགྲ་ཟླ། སོ་སོར་རྟོག འགལ།（འགྲན)
༡༧ ༡༨ ༡༣༢༠ ༢ ༡་
འདྲ། ལྟ། བཅས། བསླུ་བ། རིགས་མཐུན། རྗེས་སུ་སྨྲ་བ་བཅས་བསྡོམས་
པས་རྣམ་གྲངས་ཉི་ཤུ་རྩ་གཉིས་ཡོད་པ་སོ་སོའི་དཔེར་བརྗོད་དང་ཚིག་ཕྲད་་་་་
བེད་སྤྱོད་བྱེད་ཚུལ་ཆབས་ཅིག་ཏུ་དགོད་པར་བྱ་སྟེ།
བགྲང་ཡས་མི་རིགས་མཁའ་ལ་རྒྱུ་སྐར་བཞིན།།
མཐུན་སྒྲིལ་མཛའ་བཤེས་རྡོ་རྗེའི་རི་ལྟར་བརྟན།།
དབྱར་མཚོའི་རྦ་རླབས་ལྟ་བུའི་འཕེལ་རྒྱས་ཀྱི།།
ལོ་རྒྱུས་ཉི་གཞོན་ཇི་བཞིན་གཟི་བརྗིད་འབར།།
མེ་ཏོག་སྐྱེད་ཚལ་དང་མཐུན་མེས་རྒྱལ་འདི།།
དྲོ་སྐྱིད་མྱ་ངན་མེད་པའི་གྲོང་དང་མཚུངས།།
མཁའ་ལྡིང་རྩལ་དང་ཡང་དག་མཚུངས་པ་ཡི།།
རླབས་ཆེན་འཛུགས་སྐྲུན་སྒྱུ་མའི་འཕྲུལ་དང་མཉམ།།
ནོར་བུའི་མཛེས་པ་ཡང་དག་གསལ་བའི་གཏེར།།
འཛད་མེད་རྒྱ་མཚོའི་རང་བཞིན་ངེས་པར་གསལ།།
འཇིག་རྟེན་གསར་བའི་ངོ་མཚར་རབ་གསལ་བའི།།
191



རྒྱ་ཆེའི་མངའ་ཁོངས་དགུང་སྔོན་གཟུགས་ཀྱི་ཟླ།།
，
，
+
ནགས་ཚལ་གཉེན་པོར་འོས་པའི་མཐོ་ཐབ་ནང་།( སྐྱེངས་བྱེད）
མེ་མཚོའི་དགྲ་ཟླར་གྱུར་པའི་ལྕགས་ཞུན་ཆུས།(ཕམ་བྱེད)
གློག་སྒྲོན་དཔལ་དང་སོ་སོར་རྟོག་པའི་འོད།།
རབ་འགྱེད་ཚ་ཟེར་རྟ་གདོང་མེ་ལ་འགྲན།།（དང་འགལ)
+，， XX
X
རྦ་རླབས་མཁའ་ལ་འཕྱུར་འདྲའི་སེམས་ཤུགས་ཀྱིས།།
མདུན་སྐྱོད་རྟ་མཆོག་རྒྱུག་པའི་དཔལ་ལ་ལྟ།། (མཐོང)
སྲིད་འདིའི་དགེ་མཚན་གཅིག་བསྡུས་རང་བཞིན་བཅས།།
ངོ་མཚར་དཔག་མེད་སྒྱུ་མའི་མཛེས་པ་བ།།
འག།གང
གླུ་དབྱངས་རིགས་མཐུན་རྒྱལ་ཁའི་གཏམ་བཟང་གིས།།
ཀུན་གསལ་རྗེས་སུ་སྨྲ་བའི་འཛམ་གླིང་ཁྱོན།།
ཡོངས་ཁྱབ་དབྱར་རྔ་ལྡིར་དང་རིགས་མཐུན་པའི།།
གྲགས་སྙན་དྲི་ཟའི་གླིང་བུའི་རྗེས་སུ་སྨྲ། །ཞེས་པ་ལྟ་བུའོ།།
X
གཟུགས་
སྡེ་ཚན་གཉིས་པ་ལ། གཟུགས་བརྙན། སོ་སོར་སྡེབ་པ།
192



༡༣
༡༥
༡༩
XXX
མཚུངས་པ། གཟུགས་མཉམ་པ། ཡང་དག་པར་གཞལ་བ། མཚན་ཉིད་
མཐུན་པ། མཚན་ཉིད་འདྲ་བ། མཚན་ཉིད་མཚུངས་པ། མཐུན་ཕྱོགས།
དཔེར་བྱས། དཔོ། རྟོག དམན་པ། ཅུང་ཟད་དམན། རབ་ཏུ་སྨྲ་བ།
སོ་སོར་བཟློག་པ། རིག ས་མཐུན་པ། མཉམ་པར་བྱས་པ། དཔེ་དོན་
གཉིས་ཀ་དམན་པ་མིན་པའི་དོན་ཅན་གྱི་ཚིག་ཆོས་མཐུན་པ་སྟེ་བཅུ་དགུ་ཡོད་
པ་དེ་རྣམས་ཀྱི་དཔེར་བརྗོད་མདོར་བསྡུས་ཙམ་བཀོད་ན།
ཤེལ་དཀར་ལྷུན་པོའི་གཟུགས་བརྙན་འཛིན་བྱེད་ཅིང་།།
དར་དཀར་གུར་དང་སོ་སོར་སྡེབ་པ་ཡི།།
ཟླ་ཞུན་ཁང་བཟང་གཟུགས་མཚུངས་རྨ་ཆེན་གངས།།
དགུང་སྔོན་འདེགས་བྱེད་ཀ་བའི་གཟུགས་དང་མཉམ།།
ལི་ཁྲིའི་མདངས་བཟང་ཡང་དག་གཞལ་བྱེད་ཅིང་།།
འཁྱོག་འགྲོས་སྤྲུལ་དང་མཚན་ཉིད་མཐུན་གྱུར་ལ།།
གསེར་སྐུད་བརྐྱངས་དང་མཚན་ཉིད་འདྲ་བ་ཡི།།
རྨ་ཆུ་ནོར་བུའི་མཚོ་དང་མཚན་ཉིད་མཚུངས།།
གཡུ་ཡི་གཞོང་བའི་མཐུན་ཕྱོགས་རྩྭ་ཐང་ངོས།།
•
X
X
+
+
193



དཀར་མཛེས་ཁ་བའི་དཔེར་བྱས་ལུག་ཁྱུའི་ཚོགས།།
ཕྱོགས་མཚམས་ཀུན་ཁྱབ་མུ་ཏིག་ཚོམ་བུའི་དཔེ།།
འཇིག་རྟེན་བྱེད་པོས་ཆེད་དུ་སྤྲུལ་པར་རྟོག། །
མིག་སྨན་མདངས་ལས་དམན་པའི་འབྲི་གཡག་དང་།
ནམ་མཁའ་ལྡིང་ལས་ཅུང་ཟད་དམན་པའི་རྟ།།
ཀུན་གསལ་དབྱིངས་ལས་རབ་ཏུ་སྨྲ་བའི་ལྗོངས།།
ཡོངས་གང་སྐར་ཚོགས་བཀྲ་དང་སོ་སོར་བཟློག།
+
_+ ，
，
，
，
X
ན།།།།
+
སྒྱུ་མའི་ཁང་བཟང་རིགས་མཐུན་གྲོང་གི་ཚོགས།།
བཀོད་ལེགས་གསལ་འཚེར་གློག་ཞུན་འབར་བའི་གཟིས།།
མཚན་ཡང་ཉིན་མོའི་དཔལ་དང་མཉམ་བྱས་པའི།།
. ངོ་མཚར་གངྒཱའི་རྡུལ་གྱི་ཆོས་དང་མཐུན། །ཞེས་པ་ལྟ་བུ།
དེའི་ཤུགས་ལ་བསྟན་པའི་ཆོས་ཐུན་མོང་བ་དང་། གྲིབ་མ་འདྲ་བའམ།
མཚུངས་པ་གཉིས་ཀྱི་དཔེར་བརྗོད་ནི། །
དམག་དམངས་བློ་མཐུན་འོ་མཚོའི་ཆོས་ཐུན་མོང་།།
ཕྱི་ནང་བྱ་སྤྱོད་ཀུན་མཐུན་གྲིབ་མ་འདྲ། །ཞེས་པ་ལྟ་བུ།
སྡེ་ཚན་གསུམ་པ་ལ། འབྲུ་མང་པོའི་ཚིག་སྡུད་ཡོད་པ་དང་། དེ་ལ་འགྲན་པ་
དང༌། དེ་ལས་རྒྱལ་བ་དང་། དེ་ལ་སྡང་བ་དང་། དེ་ལ་འཁུ་བ། དེ་དང་མི་
194



༡༠
༡༢
༡༥
མཐུན་སྒྲོགས་པ་དང་། དེ་ལ་འཐབ་པ་དང་། དེ་ལ་འཕྱ་བ་དང་། རྨ་
འབེབས་བྱེད་པ་དང༌། དེ་ལ་སྨོད་པ་དང༌། དེ་ལ་ཅོ་འདྲི་བ་དང༌། དེ་
འགོག་པ་དང་། དེ་ལ་རྒོད་པ་དང་། དེ་ལ་ཕྲག་དོག་པ་དང་། དེ་ལ་མི་
བཟོད་པ་བཅས། རྣམ་གྲངས་བཅོ་ལྔ་ཡོད་པ་སོ་སོའི་དཔེར་བརྗོད་ནི།
མིག་མངས་རིས་མཛེས་གསེར་མདོག་ཞིང་ཁའི་ངོས།།
ཟླ་བའི་གདོང་མཛེས་འཛུམ་པའི་གླུ་ལེན་ཞིང༌།
གངས་རིའི་མདངས་ལ་འགྲན་པའི་ཐོད་ཆིངས་ཅན།།
གྲངས་མེད་ཞིང་པས་ས་ཆེན་ཁྱོན་ལས་རྒྱལ།།
འཛུམ་མདངས་པདྨར་སྡང་བའི་གདོང་གི་ངོས།།
རྔུལ་ཆུའི་ཐིགས་ཕྲེང་མུ་ཏིག་འོད་ལ་འཁུ།།
ཆུ་བོའི་རྒྱུན་དང་མི་མཐུན་སྒྲོགས་པ་ཡི།།
ཞིང་ལས་ཆུ་གཉེར་གཡོ་བའི་དཔལ་དང་འཐབ།།།
ས་འཛིན་ལྷུན་པོར་འཕྱ་བ་རྣམ་ལྔའི་འབྲུས།།
འཛད་མེད་ནོར་བུའི་གཏེར་ཡང་སྨ་འབེབས་བྱེད།།
ཟAF
བ་ ཀ་སྐུ
195



+
X
+
+
，
སྙན་འཇེབས་རོལ་མོར་སྨོད་པའི་གླུ་དབྱངས་ཀྱིས།།
དྲི་ཟའི་འཇིག་རྟེན་ལ་ཡང་ཅོ་འདྲི་བྱེད།།
གསེར་སྦྱངས་བཙོ་མའི་ངོ་མཚར་འགོག་པ་ཡི།།
ལོ་ལེགས་སྙེ་མའི་རླབས་ཕྲེང་དབྱར་མཚོར་རྒོད།།
འདབ་སྟོང་རྒྱས་པའི་དཔལ་ལ་ཕྲག་དོག་པའི།།
དགའ་སྐྱིད་ཡར་ངོའི་ཟླ་བར་མི་བཟོད་བྱེད། །ཅེས་པ་ལྟ་བུ།
1•
སྡེ་ཚན་བཞི་པ་ལ། དེ་ཡི་སྐལ་བཟང་འཕྲོག་བྱེད་དང་། དེ་ཡི་མཛེས་པ་
ཟུམ་བྱེད་དང་། དེ་དང་དེ་ཚར་གཅོད་པ་དང་། དེ་ལས་ལྷག་པར་མཛེས་པ་
དང་། དེ་ཡི་རྗེས་སུ་རྐང་པ་འཇོག་པ་དང་། དེ་ཡི་ནུས་པ་ལ་འཇུག་པ་དང༌།
དེ་ཡི་རྗེས་སུ་འགྲོ་བ་དང་། དེ་ཡི་རྗེས་སུ་འཆིང་བ་དང་། དེ་ཡི་ངང་ཚུལ་
འགོག་པ་དང་། དེའི་རྗེས་སུ་བྱེད་པ་བཅས་བཅུ་ཡོད་པ་སོ་སོའི་མཚན་གཞི་
དཔེར་བརྗོད།
ཟླ་བ་ཞུན་མའི་སྐལ་བཟང་འཕྲོག་བྱེད་ཅིང་།།
དབང་གཞུ་བཀྲ་བའི་མཛེས་པ་ཟུམ་བྱེད་ལ།།
སྒྱུ་མའི་ཁང་བཟང་བཀོད་པ་ཚར་གཅོད་པའི།།
བཟོ་གྲྭ་འཆི་མེད་གནས་ལས་ལྷག་པར་མཛེས།།
+
X
，
，
X
196



རྒྱུ་སྐར་རྗེས་སུ་རྐང་པ་འཇོག་པ་ཡི།།
ཚན་རིག་རལ་གྲིའི་ནུས་པར་འཇུག་པ་དེས།།
མེ་ལོང་རྗེས་སུ་འགྲོ་བའི་བཟོ་བོའི་བློ།།
མཐའ་བྲལ་ནམ་མཁའི་རྗེས་སུ་འཆིང་བ་ལགས།།
+ ，
，
X འགག
——་• • ，_XX
XX
འཕྲུལ་ཅན་མི་ཡི་ངང་ཚུལ་འགོག་བྱེད་པའི།།
ལག་རྩལ་འགྲན་ཟླ་མེད་པས་འཛམ་གླིང་གི།
རྒྱན་གྱུར་སྔོན་རབས་མེས་པོའི་བློ་གྲོས་ཀྱི།།
རྗེས་སུ་བྱེད་པའི་དཔེ་གཞན་སྲིད་ན་མེད། །ཅེས་པ་ལྟ་བུའོ།།
གོང་དུ་བཤད་པའི་དཔེ་རྒྱན་གསལ་བྱེད་ཀྱི་སྒྲ་དེ་རྣམས་ཀྱི་ནང་ནས་་་་་་
གཞུང་ནས་དངོས་སུ་གསལ་བ་དྲུག་ཅུ་རེ་གསུམ་དང་། ཤུགས་བསྟན་གཉིས་
བཅས་ཡོད་པ་དེ་དག་རྣམས་རྒྱ་གར་སྐད་ནས་བོད་སྐད་དུ་བསྒྱུར་བ་ཡིན་པས་
རྒྱ་གར་སྐད་ལ་རེ་རེ་ནས་སྒྲ་མི་འདྲ་ཡང་། ་ བོད་སྐད་ལ་སྔ་ཕྱི་ཟློས་པའི་སྐྱོན་
ཡོད་པ་ནི། ཞར་ལ་ཤེས་པར་འགྱུར་བས་ཟུར་དུ་མ་བྲིས་ཤིང་། དེ་བཞིན་དུ།
ཆ་དང་། གྲོགས་དང་། སྤུན་ཟླ། མཐོང་། ཐོས་པ། དྲན་པ། རེག་པ།
ཕམ་པ། སྙེག་པ། འཛེགས་པ། སེམས་པ་བཅས་བཅུ་གཅིག་དང་།
དེའི་སྟེང་དུ་མཁས་པ་རྣམས་ཀྱིས་བློ་གྲོས་ཀྱི་འཆར་སྒོ་ལས་སྦྱོར་ཚུལ་མི་འདྲ་
བ་དུ་མ་ཡོད་པར་གསུངས་པ་བཞིན་བཀོད་ན་ཧ་ཅང་མང་བར་འགྱུར་བས་་་་
སྙན་ངག་གི་གཞུང་གཞན་དག་ལས་མཁྱེན་པར་མཛད་དགོས་སོ།།
197



འོ་ན་མཚུངས་པ་གསལ་བྱེད་ཀྱི་སྒྲ་གོང་དུ་བཤད་པ་དེ་དག་གང་ཡང་་་་་
སྦྱར་མེད་ན་དཔེ་དང་དཔེ་ཅན་གཉིས་མཚུངས་པར་སྟོན་མི་ནུས་སམ་ཞེ་ན།
དེ་ཡང་མ་ཡིན་ཏེ། དཔེར་ན་གཞུང་འདི་ཉིད་རང་དུ་གསལ་བའི་བསྡུས་པའི་
དཔེ་དང་། རབ་བཏགས་ཀྱི་དཔེ། ཐེ་ཚོམ་གྱི་དཔེ། གཏན་འབེབས་ཀྱི་དཔེ།
རྨོངས་པའི་དཔེ། དགག་པའི་དཔེ། དེ་ཉིད་བརྗོད་པའི་དཔེ། ཟླ་བོ་དངོས་
པོའི་དཔེ། མཚུངས་སྦྱོར་གྱི་དཔེ་བཅས་ལ་མཚུངས་པ་གསལ་བྱེད་ཀྱི་སྒྲ་
དངོས་སུ་སྦྱར་མེད་ཀྱང༌། དཔེ་དོན་སྦྱོར་ཚུལ་གྱི་རྣམ་པ་གཞན་ཞིག་གི་སྒོ་
ནས་དཔེ་དང་དཔེ་ཅན་མཚུངས་པར་གོ་ནུས་པ་དང་། ཡང་མཚུངས་གསལ་
གྱི་སྒྲའི་ནང་ནས་འདྲ་བ་དང༌། རྟོག་པ་དང་། སེམས་པ་དང༌། དྲན་པ་དང་།
འཁྲུལ་བ་སོགས་འགའ་ཞིག་བརྗོད་ཚུལ་མ་མཁས་ན་རབ་རྟོག་གསལ་བྱེད་དུ་
འགྱུར་ཞིང་། དཔེ་དང་དཔེ་ཅན་མཚུངས་པར་སྟོན་པའི་མཚུངས་གསལ་གྱི་
སྒྲར་མི་འགྲོ་བ་སོགས་ཞིབ་མོའི་བློས་སྦྱོར་ཚུལ་ལ་མཁས་པར་བྱ་དགོས་སོ།།
(6)དོན་རྒྱན་སོ་ལྔའི་ནང་གསེས་གསུམ་པ་གཟུགས་ཅན་གྱི་རྒྱན།
(༡)གཟུགས་ཅན་གྱི་རྒྱན་གྱི་ངོ་བོ་བཤད་པ།
བརྗོད་འདོད་དོན་ཉིད་དཔེ་དེ་ཡི།།
གཟུགས་སུ་བཀོད་པ་གཟུགས་ཅན་རྒྱན།།
དཔེ་དང་དཔེ་ཅན་གཉིས་ངོ་བོ་ཐ་དད་དུ་མ་བྱས་པར། བརྗོད་པར་
འདོད་པའི་དོན་དེ་ཉིད་དཔེའི་གཟུགས་སུ་བཀོད་པ་དེ་ནི་གཟུགས་ཅན་གྱི་་་་་
རྒྱན་ཞེས་བྱ་བར་བརྗོད་པ་ཡིན་ནོ།།
(༢)གཟུགས་ཅན་གྱི་རྒྱན་གྱི་རྣམ་གྲངས་བཤད་པ།
གཟུགས་ཅན་གྱི་རྒྱན་གྱི་དབྱེ་བ་ནི།
198



དེ་ལ་ནང་གསེས་ཉི་ཤུ་སྟེ།།
བསྡུས་དང་མ་བསྡུས་བསྡུས་མ་བསྡུས།།
མཐའ་དག་ཆ་ཤས་ཆ་ཤས་ཅན།།
ཡན་ལག་གཅིག་སོགས་ལྡན་པ་དང་།།
མི་ལྡན་མི་མཉམ་ཁྱད་པར་ཅན།།
འགལ་དང་རྒྱུ་དང་སྦྱར་བ་དང་།།
དཔེ་དང་ལྡོག་པ་ཅན་དང་འགོག།
མཉམ་འཇོག་གཟུགས་ཅན་བསྙོན་དོར་རོ།།
ཞེས་པ་སྟེ། གོ་དོན་ནི། གཟུགས་ཅན་གྱི་རྒྱན་དེ་ལ་ནང་གསེས་ཀྱིས་དབྱེ་ན་
ཉི་ཤུ་ཡོད་དོ།། ༡ བསྡུས་པའི་གཟུགས་ཅན། ༢ མ་བསྡུས་པའི་གཟུགས་ཅན།
༣ བསྡུས་ཤིང་མ་བསྡུས་པའི་གཟུགས་ཅན། ། ༤.མཐའ་དག་གཟུགས་ཅན།
༥ ཆ་ཤས་གཟུགས་ཅན། ༦ ཆ་ཤས་ཅན་གྱི་གཟུགས་ཅན། ༧ ཡན་ལག་
གཅིག་གི་གཟུགས་ཅན་ལ་སོགས་པ་དང་། ༨ ལྡན་པའི་གཟུགས་ཅན། ༩ མི་
ལྡན་པའི་གཟུགས་ཅན། ༡༠ མི་མཉམ་པའི་གཟུགས་ཅན། ༡༡ ཁྱད་པར་གྱི་
གཟུགས་ཅན། ༡༢ འགལ་བའི་གཟུགས་ཅན། ། ༡༣ རྒྱུ་ཡི་གཟུགས་ཅན།
༡༤ སྦྱར་བའི་གཟུགས་ཅན། ༡༥ དཔེ་ཡི་གཟུགས་ཅན། ༡༦ ལྡོག་པ་ཅན་
གྱི་གཟུགས་ཅན། ༡༧ འགོག་པའི་གཟུགས་ཅན། ༡༨ མཉམ་འཇོག་གི་
གཟུགས་ཅན། ༡༩ གཟུགས་ཅན་གྱི་གཟུགས་ཅན། ༢༠ བསྙོན་དོར་གྱི་
གཟུགས་ཅན་བཅས་རྣམས་ཡིན་ནོ།།
(༣)གཟུགས་ཅན་གྱི་རྒྱུན་སོ་སོའི་ངོས་འཛིན་བཤད་པ།
གཟུགས་ཅན་གྱི་རྒྱན་གྱི་ནང་གསེས་དང་པོ་བསྡུས་པའི་གཟུགས་ཅན་ནི།
199



དཔེ་དང་དཔེ་ཅན་གཉིས་བར་གྱི།།
འབྲེལ་སྒྲ་བསྡུས་པ་བསྡུས་པའི་གཟུགས།།
བརྗོད་འདོད་ཀྱི་དཔེ་དང་དཔེ་ཅན་གཉིས་བར་མཚམས་སྦྱོར་བྱེད་ཀྱི་འབྲེལ་
སྒྲ་བསྡུས་ནས་དཔེ་ཅན་དཔེ་ཡི་གཟུགས་སུ་བཀོད་པ་ཞིག་ཡིན་ཏེ། དེའི་
མཚན་གཞི་དཔེར་བརྗོད་རྩ་བ་ལས་བཤད་པ།
དཔུང་པ་འཁྲི་ཤིང་ལག་པ་ནི། །
པདྨ་རྐང་པ་ཡལ་འདབ་གཡོ།།
ཞེས་པ་སྟེ། གོ་དོན་ནི། མཛེས་ལྡན་མ་ཁྱོད་ཀྱི་དཔུང་པ་ནི་འཁྲི་ཤིང་དང་།
ལག་པ་ནི་པདྨ། རྐང་པ་ནི་ཡལ་འདབ་ཅེས་པ་ལྟ་བུར། དཔེ་ཅན་དཔུང་བ་
དང་། དཔེ་འཁྲི་ཤིང་། དཔེ་ཅན་ལག་པ་དང་། དཔེ་པདྨ། དཔེ་ཅན་རྐང་
པ་དང་། དཔེ་ཡལ་འདབ་བཅས་དཔེ་ཅན་དང་དཔེ་གཉིས་སོ་སོའི་བར་གྱི་
འབྲེལ་སྒྲ་བསྡུས་པའི་དབང་གིས་དཔེ་དང་དཔེ་ཅན་གཉིས་གཞི་མཐུན་དུ་་་་་
བརྗོད་པ་ལྟ་བུའོ། །
དེའི་མཚན་གཞི་དཔེར་བརྗོད་ལ་བོད་མཁས་པས།
ཁྱོད་ཞལ་པདྨ་མཚར་སྡུག་འདབ་ཡངས་པ།།
ཚེམས་ཕྲེང་གེ་སར་རོ་འཛིན་བུང་བ་གཡོ།།
ལང་ཚོ་རྨད་བྱུང་དཔྱིད་དཔལ་དར་བ་མོ།།
དབྱངས་ཅན་མཐོ་རིས་སྐྱེད་ཚལ་དེ་ཁོ་ན། །ཞེས་པ་ལྟ་བུའམ།
ཡང་ན། (རང)བོད་ལྗོངས་གཙུག་ལག་ངོ་མཚར་འདབ་བརྒྱའི་གཟུགས།།
ལྟ་འདོད་བློ་ལྡན་བུང་བ་འགའ་མཆིས་ན།།
ཕྱོགས་ལྷུང་མི་གཙང་རྡུལ་ཁྲོད་ཡོངས་སྤངས་ནས།།
200



སྙན་ཚིག་སྐྱེད་ཚལ་གསར་པ་འདིར་ཞུགས་རིགས། །ཞེས་པ་ལྟ་བུ།
གཟུགས་ཅན་གྱི་རྒྱན་གྱི་ནང་གསེས་གཉིས་པ་མ་བསྡུས་པའི་གཟུགས་ཅན་ནི།
བར་གྱི་དྲུག་སྒྲ་མ་བསྡུས་པ།།
མ་བསྡུས་པ་ཡི་གཟུགས་ཅན་ནོ།།
དཔེ་དང་དཔེ་ཅན་གཉིས་བར་མཚམས་སྦྱོར་བའི་རྣམ་དབྱེ་དྲུག་པའི་སྒྲ(འབྲེལ་སྒྲ)
མ་བསྡུས་པར་དཔེ་ཅན་དཔེའི་གཟུགས་སུ་བཀོད་པ་དེ་ནི་མ་བསྡུས་པའི་་་་་་
གཟུགས་ཅན་ཞེས་བྱ་བ་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་
བཤད་པ།
ལག་པའི་འཁྲི་ཤིང་སོར་མོ་རྣམས།།
ཡལ་འདབ་སེན་མོའི་འོད་ཟེར་ནི།།
མེ་ཏོག་ཏུ་གྱུར་དཔྱིད་ཀྱི་དཔལ།།
ཁྱོད་ནི་ངེད་ལ་མངོན་སུམ་རྒྱུ།།
གོ་དོན་ནི། ལག་པའི་འཁྲི་ཤིང་སོར་མོ་རྣམས་ཀྱི་ཡལ་འདབ་སེན་མོའི་འོད་
ཟེར་དུ་གྱུར་པའི་མཛེས་མ་དཔྱིད་ཀྱི་དཔལ་ཁྱོད་ནི་ངེད་ཀྱི་མིག་ལམ་ལ་མངོན་
སུམ་དུ་རྒྱུའོ། །ཞེས་པ་ལྟ་བུར། གཟུགས་སུ་དགོད་བྱའི་ལག་པ་དང་འཁྲི་
ཤིང་། སོར་མོ་དང་ཡལ་འདབ། སེན་མོའི་འོད་ཟེར་དང་མེ་ཏོག་བཅས་སོ་
སོའི་བར་གྱི་རྣམ་དབྱེ་དྲུག་པའི་སྒྲ(འབྲེལ་སྒྲ) མ་བསྡུས་པར་བརྗོད་བྱའི་དོན་
ཉིད་དཔེའི་གཟུགས་སུ་བཀོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ལུས་ཀྱི་འཁྲི་ཤིང་འཁྱོག་པོའི་རྩེར་སྨིན་པའི།།
རལ་པའི་མེ་ཏོག་ཙམ་པ་ཀ་ཡི་རྡུལ།།
201



འཐུང་འདོད་མིག་གི་བུང་བ་ཀེམ་ཀེམ་གཡོ།།
རྒན་པོའི་སྐྱེད་ཚལ་འདི་ནི་ཡ་རེ་ང་། །ཞེས་པ་ལྟ་བུའམ།
ཡང་ན། (རང)རྣམ་ལྔའི་གླིང་གི་ཀུན་གསལ་ཁྱོན་ཡངས་པོར།།
མེས་རྒྱལ་མཚན་གྱི་གྲགས་སྙན་དབྱར་སྐྱེས་རྔ།།
བརྡུངས་ཚེ་སྐྱེ་རྒུའི་མདོངས་མཐའ་མཛེས་པའི་ཚོགས།།
ཡིད་ལ་རབ་དགའི་མངལ་ཁུར་ཅི་ཡང་འཛིན། །ཅེས་པ་ལྟ་བུའོ།།
གཟུགས་ཅན་གྱི་རྒྱན་གྱི་ནང་གསེས་གསུམ་པ་བསྡུས་ཤིང་མ་བསྡུས་པའི་་་་་་་
གཟུགས་ཅན་ནི། །
དཔེ་དང་དཔེ་ཅན་གཉིས་པོ་ཡི།།
བར་དུ་འབྲེལ་སྒྲ་འགའ་ཞིག་ནི། །
བསྡུས་ཤིང་འགའ་ཞིག་མ་བསྡུས་པ། །
བསྡུས་ཤིང་མ་བསྡུས་གཟུགས་ཅན་ནོ།།
དཔེ་དང་དཔེ་ཅན་གཉིས་པོའི་བར་གྱི་འབྲེལ་སྒྲ་འགའ་ཞིག་བསྡུས་ལ། འགའ་
ཞིག་མ་བསྡུས་པར་དཔེ་ཅན་དཔེ་ཡི་གཟུགས་སུ་བཀོད་པ་ཞིག་ཡིན་ཏེ། དེའི་
གོ་དོན་གྱི་དཔེར་བརྗོད་རྩ་བ་ལས་བཤད་པ།
བཞིན་ཟླ་འཛུམ་པའི་ཟླ་འོད་ཅེས།།
གཟུགས་ཅན་བསྡུས་དང་མ་བསྡུས་པའོ།། ་
ཞེས་པ་སྟེ། གོ་དོན་ནི། ཁྱོད་ཀྱི་བཞིན་རས་ཟླ་བ་དེས་འཛུམ་པའི་འོད་ཟེར་
འགྱེད་པ་སྟེ། ། དཔེ་ཅན་བཞིན་རས་དཔེ་ཟླ་བའི་གཟུགས་སུ་བཀོད་ཀྱང་དེ་
གཉིས་བར་གྱི་འབྲེལ་སྒྲ་བསྡུས་ཤིང༌། ་. དཔེ་ཅན་བཞིན་རས་ཀྱི་ཁྱད་ཆོས་
འཛུམ་པའི་རྣམ་འགྱུར་དེ་ཟླ་བའི་འོད་ཀྱི་གཟུགས་སུ་བཀོད་ལ། དེ་གཉིས་
202



བར་གྱི་འབྲེལ་སྒྲ་མ་བསྡུས་པར་དོན་དེ་དཔེ་ཡི་གཟུགས་སུ་བཀོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
རྩེ་དགའི་གཉེན་གྱུར་ཁྱོད་གདོང་པདྨ་དཀར།།
སོ་ཕྲེང་གེ་སར་ཚོགས་པས་མཚར་དངར་བ།།
སྨིན་མ་འཁྱོག་པོའི་ར་ཡིག་གཉིས་པ་ཟུང་།།
འདོད་པའི་སྦྲང་རྩིས་མྱོས་པའི་གར་སྟབས་བསྒྱུར། །ལྟ་བུའམ།།
ཡང་ན། (རང)ཏང་གི་སྲིད་ཇུས་མ་ལ་ཡཱ་ཡི་ལྗོན།།
ཀུན་སྙོམས་དྲོ་སྐྱིད་གྲིབ་བསིལ་སྣུམ་པོའི་འོག། ། །
རྣམ་མང་མི་རིགས་སེམས་ཀྱི་རི་དྭགས་ཀུན།།
ངལ་གསོའི་དྲི་བསུང་ཕྱོགས་བཅུར་འགྱེད་འདི་མཚར། །ཞེས་པ་ལྟ་
བུའོ།།
གཟུགས་ཅན་གྱི་རྒྱུན་བཞི་པ་མཐའ་དག་གཟུགས་ཅན་ནི།
ཆ་དང་ཆ་ཅན་ཐམས་ཅད་ཀུན།།
གཟུགས་བྱས་མཐའ་དག་གཟུགས་ཅན་ནོ།།
བརྗོད་འདོད་ཀྱི་དོན་དེ་ཉིད་ཀྱི་ཆ་ཤས་དང་ཆ་ཤས་ཅན་ཡོངས་རྫོཊ་གཟུཊ་སུ་
བཀོད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད། རྩ་བ་ལས་བ ཤད་པ།
སོར་མོ་དམར་བའི་འདབ་ཕྲེང་དང་།།
སེན་མོའི་འོད་ཀྱི་གེ་སར་ཅན།།
ཁྱོད་ཀྱི་ཞབས་ཀྱི་ཆུ་སྐྱེས་ནི།།
ས་སྐྱོང་རྣམས་ཀྱི་སྤྱི་བོར་འཛིན།།
ཞེས་པ་སྟེ། གོ་དོན་ནི། ཀྱེ་མིའི་དབང་པོ་ཞེས་རྒྱལ་པོ་ལ་བོས་ནས། ཞབས་
203



ཀྱི་སོར་མོ་བར་ཏུ་དམར་བའི་འདབ་མའི་ཕྲེང་བ་དང་། སེན་མོའི་འོད་ཀྱི་གེ་
སར་གསལ་བ་ཅན་ཁྱོད་ཀྱི་ཞབས་ཀྱི་ཆུ་སྐྱེས་ནི་ས་གཞི་སྐྱོང་བའི་རྒྱལ་ཕྲན་་་་་་
རྣམས་ཀྱི་སྤྱི་བོར་ཅོད་པན་གྱི་ཚུལ་དུ་འཛིན་ནོ། །ཞེས་པར། ཆ་ཤས་ཅན་
རྒྱལ་པོའི་རྐང་པ་ནི་པདྨ་དང་། རྐང་པའི་ཆ་ཤས་སོར་མོ་རྣམས་འདབ་མ་
དང་སེན་མོའི་འོད་ཟེར་དེ་གེ་སར་གྱི་གཟུགས་སུ་བཀོད་དེ་ཆ་དང་ཆ་ཤས་་་་་
ཅན་ཡོངས་རྫོགས་གཟུགས་སུ་བཀོད་པ་ལྟ་བུའོ།།
གོ་དོན་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
འཁྲིལ་ལྡེམ་ལུས་ཀྱི་ལྕུག་ཕྲན་ཡིད་འོང་རྩེར།།
མཚར་སྡུག་རྫོགས་པའི་བཞིན་རས་མེ་ཏོག་རྒོད།།
ཟུར་མིག་བུང་བ་གཞོན་ནུའི་འཕུར་ལྡིང་བཅས།།
ལུས་མཆོག་ཡོངས་འདུའི་ལྗོན་པར་འཁྱུད་དེ་སུ། །ཞེས་པ་ལྟ་བུའམ།
ཡང་ན། (རང)རྒྱ་ཆེ་གཏིང་ཟབ་རིག་གཞུང་པད་མའི་མཚོར།།
རྣམ་དཔྱོད་གཤོག་རྩལ་བསྒྱུར་ལ་བྱང་ཆུབ་ཀྱང་།།
ཆེས་ཆེར་ཕྲ་བའི་ཤེས་ཡོན་ཆུ་ཀླུང་ངོས།།
སྦྱངས་བརྩོན་འཁོར་ལོའི་ཡན་ལག་འཇུག་འདི་མཛེས། །ཞེས་པ་ལྟ་
བུའོ །།
གཟུགས་ཅན་གྱི་རྒྱན་ལྔ་པ་ཆ་ཤས་གཟུགས་ཅན་ནི།
ཆ་ཤས་གཟུགས་བྱས་ཆ་ཅན་ནི།།
གཟུགས་སུ་མ་བྱས་ཆ་ཤས་གཟུགས།།
བརྗོད་བྱའི་དོན་གྱི་དངོས་པོ་དེའི་ཆ་ཤས་རྣམས་གཟུགས་སུ་བཀོད་ཅིང་།
ཆ་ཤས་ཅན་དེ་ཉིད་གཟུགས་སུ་མ་བཀོད་པ་ཞིག་ཡིན་ཏེ། དེའི་གོ་དོན་གྱི་
204



དཔེར་བརྗོད་རྩ་བ་ལས་བཤད་པ།
གཏུམ་མོ་གློ་བུར་ཉིད་དུ་ནི།
ཁྱོད་གདོང་མཆུ་ཡི་ཡལ་འདབ་གཡོ།།
རྡུལ་གྱི་ཆུ་ཡི་ཐིགས་པ་ཡི།།
དོག་པ་མུ་ཏིག་འོད་ཅན་འཛིན།།
ཞེས་པ་སྟེ། གོ་དོན་ནི། ཀྱེ་གཏུམ་མོ་ཞེས་བོས་ནས་གློ་བུར་ཉིད་དུ་ཁྲོ་བའི་རྒྱུ་
མེད་པར་ཡང་མཆུ་ཡི་ཡལ་འདབ་གཡོ་བས་ཁྲོ་བ་སྟོན་ཅིང་། ཁྲོ་བ་ལས་སྐྱེས་
པའི་རྔུལ་ཆུའི་ཐིགས་པའི་དོག་པ་མུ་ཏིག་གི་འོད་ཅན་དཀར་བ་འཛིན་ནོ། །
ཞེས་ཆ་ཤས་ཅན་བུད་མེད་ཁྲོས་པའི་གདོང་ནི་གང་གིའང་གཟུགས་སུ་མ་བྱས་
ཤིང་། གདོང་གི་ཆ་ཤས་མཆུ་བསྐྱོད་པ་ནི་ཡལ་འདབ་གཡོ་བའི་གཟུགས་དང་།
གདོང་གི་རྔུལ་ཆུའི་ཐིགས་པ་ནི་མུ་ཏིག་གི་གཟུགས་སུ་བཀོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་
དགའ་བློས། །
ཚེམས་ཕྲེང་ཀུན་ད་གསར་བའི་ཕྲེང་བ་དང་།།
དཀྱུས་རིང་སྤུན་ཟུང་གཡོ་བའི་ཨུ་ཏྤལ་བཞད།།
མཚར་སྡུག་རྫི་མ་སྟུག་པོའི་གེ་སར་ཅན།།
ཁྱོད་ཞལ་མྱུར་དུ་མཇལ་བའི་སྐལ་བཟང་སྩོལ། །ཞེས་པ་ལྟ་བུའམ།
ཡང་ན། (རང》ཕུལ་བྱུང་མི་རིགས་རིག་གཞུང་ནམ་མཁའི་ནོར།།
སྙིང་སྟོབས་རླུང་གི་ཤིང་རྟས་ལེགས་དྲངས་ཏེ།
བོད་ལྗོངས་གཙུག་ལག་འདབ་བརྒྱ་ཡངས་པའི་ཚལ།།
འབྱེད་མཁས་སྔོན་རབས་ལོ་པཎ་བསྔགས་པའི་ཡུལ། །ཞེས་པ་ལྟ་
205



བུའོ།།
གཟུགས་ཅན་གྱི་རྒྱན་དྲུག་པ་ཆ་ཤས་ཅན་གྱི་གཟུགས་ཅན་ནི།
དེ་ལས་ལྡོག་ཏེ་གཟུགས་སུ་བཀོད།།
ཆ་ཤས་ཅན་གྱི་གཟུགས་ཅན་ནོ།།
སྔར་བཤད་པ་དེ་ལས་གོ་ལྡོག་སྟེ་ཆ་ཤས་ཅན་དེ་ཉིད་དཔེའི་གཟུགས་སུ་བཀོད་
ལ། དེའི་ཆ་ཤས་རྣམས་གཟུགས་སུ་མ་བཀོད་པ་ཞིག་ཡིན་ཏེ། དེའི་གོ་དོན་གྱི་
དཔེར་བརྗོད་རྩ་བ་ལས་བཤད་པ།
གདོང་པའི་འདམ་སྐྱེས་སྨིན་འཁྱོག་ཅིང་།།
རྡུལ་གྱི་ཆུ་ནི་ཟགས་པ་དང་།།
མིག་དག་ཀུན་ཏུ་དམར་བ་འདིས།།
མྱོས་པའི་གནས་སྐབས་གསལ་བར་བྱེད།། །
ཅེས་པ་སྟེ། ཁྱོད་ཀྱི་གདོང་པའི་འདམ་སྐྱེས་ཏེ་པདྨ་དེའི་ངོས་ལ། སྨིན་མ་
འཁྱོག་པའམ་གཡོ་ཞིང་རྔུལ་ཆུའི་ཐིགས་པ་ཁྲུམ་ཁྲུམ་དུ་འཛག་པ་དང༌། མིག་
སྤྲིན་ཀུན་ཏུ་དམར་བ་ལ་སོགས་པ་འདི་རྣམས་ཀྱིས་སྐྱེས་བུ་ལང་ཚོ་ཅན་རྣམས་
བུད་མེད་མཛེས་མར་རྩེ་ཞིང་དགའ་བར་བྱས་པའི་རྐྱེན་གྱིས་འདོད་ཆགས་་་་་
ཀྱིས་མྱོས་པའི་གནས་སྐབས་གསལ་བར་བྱེད་དོ། །ཞེས་གདོང་གི་ཆ་ཤས་སྨིན་
མ་དང༌། རྔུལ་ཆུ། མིག་རྣམས་གང་གིའང་གཟུགས་སུ་མ་བཀོད་ཅིང་། ཆ་
ཤས་ཅན་གདོང་གཅིག་པུ་གཟུགས་སུ་བཀོད་པ་དེ་ལྟ་བུའོ། །
དེའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།
འཇམ་དབྱངས་བཞིན་རས་ལི་ཁྲིའི་ཐིག་ལེའི་ངོས།།
ཤེས་བྱ་ཐམས་ཅད་གཟིགས་པའི་སྤྱན་དཀྱུས་དང༌།།
206



ཇི་སྙེད་ལེགས་བཤད་སྒྲོགས་པའི་ཞལ་གྱི་སྒོ།།
འཛུམ་པས་སྐལ་བཟང་སྐྱེ་རྒུར་ངལ་གསོ་སྟེར། །ཞེས་པ་ལྟ་བུའམ།
ཡང་ན། (རང)རྟ་མཆོག་ཁ་ལས་རབ་འབབ་ལོ་ཧི་ཏའི།།
ན་ཆུང་བུ་མོའི་ལུས་ལས་ཟགས་པའི་ཀླུང་།།
དཀར་བསིལ་ལྦུ་བའི་རྒྱུན་དང་འཐབ་ནས་སུ།།
མ་དྲོས་མཚོ་ཆེན་ཡངས་པོར་འཁྱུད་ལ་བྲེལ། །ཞེས་པ་ལྟ་བུའོ།།
གཟུགས་ཅན་གྱི་རྒྱན་བདུན་པ་ཡན་ལག་གཅིག་གཟུགས་ནི། །
ཡན་ལག་གཅིག་ཙམ་གཟུགས་བྱས་སོགས།།
སྦྱོར་ཚུལ་འགའ་ཡང་ཤེས་པར་བྱ། །
ཁྱད་གཞིའི་ཡན་ལག་གཅིག་ཙམ་གཟུགས་སུ་བཀོད་ཅིང་། ཡན་ལག་
གཞན་དག་གང་གིའང་གཟུགས་སུ་མ་བཀོད་པ་ནི་ཡན་ལག་གཅིག་གཟུགས་་་་
ཞེས་བྱ་ཞིང་། དེ་བཞིན་དུ་ཡན་ལག་གཉིས་ཙམ་གཟུགས་སུ་བཀོད་པ་ལ་
ཡན་ལག་གཉིས་གཟུགས་དང་། ཡན་ལག་གསུམ་གཟུགས་སུ་བཀོད་པ་ལ་
ཡན་ལག་གསུམ་གཟུགས་ཟེར་བ་སོགས་སྦྱོར་ཚུལ་རིགས་པས་ཤེས་པར་བྱས་
ཏེ། འདིར་ཡན་ལག་གཅིག་གཟུགས་ཀྱི་དཔེར་བརྗོད་རྩ་བ་ལས།
མཛེས་མ་མྱོས་པའི་མཁུར་ཚོས་དམར།།
མིག་གི་ཨུཏྤལ་དམར་པོ་ཅན།།
ཁྱོད་ཀྱི་གདོང་གིས་སྐྱེ་བོ་ནི།
འདི་ཡང་དམར་བའི་རང་བཞིན་བྱས། །ཞེས་པ་ལྟ་བུ་སྟེ།
བུད་མེད་མཛེས་མ་འདོད་ཆགས་ཀྱིས་མྱོས་པའི་རྣམ་འགྱུར་མཁུར་ཚོས་དམར་
བ་དང་། མིག་སྤྲིན་གྱི་ཨུཏྤལ་ཁ་དོག་དམར་པོ་དང་ལྡན་པའི་གདོང་འདིས་སྐྱེ་
207



བོ་འདོད་ཆགས་ཅན་འདི་ཡང་ཆགས་པས་བཅིངས་ནས་དམར་བའི་རང་་་་་་
བཞིན་དུ་བྱས་སོ། །ཞེས་ཡན་ལག་ཅན་བུད་མེད་མཛེས་མ་འདོད་ཆགས་ཀྱིས་
མྱོས་པའི་གདོང་དང་། དེའི་ཆ་ཤས་སྐྱེ་བོ་གཞན་དག་ཆགས་པས་བཅིངས་པ་
དེ་གཉིས་གང་གི་གཟུགས་སུའང་མ་བྱས་ཤིང་གདོང་གི་ཆ་ཤས་མིག་སྤྲིན་ཁ་་་་
དོག་དམར་བ་གཅིག་པུ་མེ་ཏོག་ཨུཏྤལ་གྱི་གཟུགས་སུ་བཀོད་པ་ལྟ་བུའོ།།
ཡན་ལག་གཉིས་གཟུགས་ཀྱི་མཚན་གཞི་དཔེར་བརྗོད་ལ་བོད་མཁས་པས།
མཛེས་པའི་སྐུ་ཡི་གསང་བ་མི་ཟད་རྒྱན།།
མཚན་དཔེ་མེ་ཏོག་འབར་བའི་ཆ་རེར་ཡང་།།
ལྟ་བས་མི་ངོམས་ཟིལ་དངར་འབུམ་འཛགས་པ།།
མགོན་དེའི་བཀའ་དྲིན་ཡངས་པ་རྗེས་སུ་དྲན། །ཞེས་པ་ལྟ་བུའམ།
ཡན་ལག་གསུམ་གཟུགས་ལ་རང་ཉིད་ཀྱི་དཔེར་བརྗོད།
འགོས་རིགས་ལས་འཁྲུངས་ཆོས་གྲུབ་ལོ་ཙཱ་བ།
ཁྱོད་ཐུགས་མཁྱེན་བརྩེའི་འཕྲུལ་གྱི་ཤིང་རྟ་ཡིས།།
མེས་རྒྱལ་རིག་གནས་རྣམ་མང་ནོར་བུའི་གཏེར།།
ལེགས་དྲངས་གངས་ལྗོངས་འཛིན་མའི་སྣོད་ཀུན་བཀང་། །ཞེས་པ་
ལྟ་བུའོ།།
གཟུགས་ཅན་གྱི་རྒྱན་བརྒྱད་པ་ལྡན་པའི་གཟུགས་ཅན་ནི།
དཔེ་དང་དཔེ་ཅན་སོ་སོའི་ཆོས།།
ཕན་ཚུན་ལྡན་པ་ལྡན་པའི་གཟུགས།།
དཔེ་དང་དཔེ་ཅན་གཉིས་པོ་སོ་སོའི་ཁྱད་ཆོས་རྣམས་ཕན་ཚུན་གཉིས་ཀར་་་་་་
ལྡན་པའི་སྒོ་ནས་དཔེ་ཅན་དཔེའི་གཟུགས་སུ་བཀོད་པ་ཞིག་ཡིན་ཏེ། དེའི་གོ་
208



འག
དོན་གྱི་དཔེར་བརྗོད་རྩ་བ་ལས་བཤད་པ།
གདོང་འདི་འཛུམ་པའི་མེ་ཏོག་འབར།།
གཡོ་བའི་མིག་གི་བུང་བ་ཅན།།
ཞེས་པ་སྟེ། ཁྱོད་ཀྱི་གདོང་པ་ན་ཆུང་ངུར་རྒོད་ཅིང་འཛུམ་པའི་མེ་ཏོག་གི་
དཔལ་འབར་བ་ལ་གཡོ་ཞིང་འཕྲུལ་བའི་མིག་གི་བུང་བ་དང་ལྡན་ནོ། །ཞེས་
པ་ལྟ་བུར། གཟུགས་སུ་དགོད་བྱའི་མེ་ཏོག་དང་བུང་བ་གཉིས་ཕན་ཚུན་
འགྲོགས་པ་དང་མཐུན་པར། དཔེ་ཅན་གྱི་ཁྱད་ཆོས་རྣམས་གཟུགས་སུ་བཀོད་
པ་ལྟ་བུའོ། །དེའི་མཚན་གཞི་དཔེར་བརྗོད་ལ་བོད་མཁས་པས།
ཁྱོད་ལུས་ས་ཧཱ་ཀཱ་རའི་འཁྲི་ཤིང་འདི།།
ལང་ཚོའི་མེ་ཏོག་ཅི་ཡང་འབར་བས་ན།།
མྱུར་དུ་ནུ་མའི་ཁུར་གྱིས་དུད་འགྱུར་ཞེས།།
ཤེས་ལྡན་འདབ་ཆགས་ཚོགས་རྣམས་ཅི་དགར་སྒྲོགས། །ཞེས་པ་ལྟ་
བུའམ།
ཡང་ན། (རང)སྙིང་སྟོབས་ཁུར་འཆང་ཟབ་བརླིང་དགོངས་པའི་རྩལ།།
ཡོངས་རྫོགས་གཙོ་འཛིན་འདུས་པའི་ལི་ཤིའི་ནགས།།
འཕྲལ་ཡུན་བདེ་བའི་འབེལ་མཆིད་ཉིན་མོའི་འོད།།
སྤྲོས་ཚེ་སྐྱེ་རྒུ་དགའ་བདེའི་དྲི་བསུང་འགྱེད། །ཅེས་པ་ལྟ་བུའོ།།
གཟུགས་ཅན་གྱི་རྒྱན་དགུ་པ་མི་འོས་པའི་གཟུགས་ཅན་ནི།
གཟུགས་གཉིས་ཕན་ཚུན་མི་ལྡན་པ།།
མི་ལྡན་པ་ཡི་གཟུགས་ཅན་ནོ།།
གཟུགས་སུ་བཀོད་པའི་དཔེ་གཉིས་པོ་ཕན་ཚུན་མཉམ་དུ་འགྲོགས་པར་
209



མི་འོས་པ་ཞིག་གཟུགས་སུ་བཀོད་པ་ཞིག་ཡིན་ཏེ། དེའི་གོ་དོན་གྱི་དཔེར་
བརྗོད་རྩ་བ་ལས་བཤད་པ།
གདོང་འདི་འཛུམ་གཤེར་ཟླ་འོད་དང་།། ་
སྣུམ་པའི་མིག་གི་ཨུཏྤལ་ཅན།།
ཞེས་པ་སྟེ། ཁྱོད་ཀྱི་གདོང་འདི་འཛུམ་ཞིང་གཤེར་བའི་ཟླ་འོད་དང་། གནག་
ཅིང་སྣུམ་པའི་མིག་གི་ཨུཏྤལ་ཅན་ནོ། །ཞེས་པ་ལྟ་བུར། གདོང་གི་འཛུམ་རིས་
ཟླ་འོད་ཀྱི་གཟུགས་སུ་བཀོད་ཅིང་། སྔོ་ཞིང་སྣུམ་པའི་མིག་ཨུཏྤལ་གྱི་གཟུགས་
སུ་བཀོད་ཀྱང་། ཟླ་འོད་དང་མེ་ཏོག་ཨུཏྤལ་གཉིས་མཉམ་ཏུ་འགྲོགས་པར་མི་
འོས་པ་དེ་ལྟ་བུ་གཟུགས་སུ་བཀོད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།
མཆུ་སྒྲོས་ཨུ་དུམ་ཝ་རའི་འདབ་མའི་དབུས།།
སྲབ་འཇམ་རོ་འཛིན་གློག་དམར་རབ་འཁྱུག་ཅིང་།།
མ་འདྲེས་རྣམ་པར་གསལ་བའི་སྤྱན་གྱི་འཇའ།།
སྨིན་མའི་ནགས་ཀླུང་སྟུག་པོའི་ཁྲོད་ན་གཡོ། །ཞེས་པ་ལྟ་བུའམ།
ཡང་ན། (རང》བོད་ལྗོངས་ནོར་འཛིན་བུ་མོའི་བཞིན་རས་ངོགས།།
ཞིང་འབྲོག་ཐོན་སྐྱེད་པདྨ་བཞད་པའི་ཚལ།།
རྒྱལ་ཁའི་འཕྲིན་བཟང་སྒྲོགས་པའི་གཏམ་སྙན་གྱི།།
འདབ་བརྒྱའི་ཕྲེང་མཛེས་ཀུན་གྱི་མགུལ་བར་བརྒྱན། །ཅེས་པ་ལྟ་
བུའོ།། །
གཟུགས་ཅན་གྱི་རྒྱུན་བཅུ་པ་མི་མཉམ་པའི་གཟུགས་ཅན་ནི།
ཡན་ལག་ཅན་ནི་གཟུགས་བྱས་ལ།།
210



ཡན་ལག་གཟུགས་སུ་བྱས་མ་བྱས།།
ཅི་ལྟར་རིགས་པ་འཐེང་འགྲོས་ལྟར།།
སྤེལ་མར་སྦྱོར་བ་མི་མཉམ་གཟུགས།།
ཁྱད་གཞིའམ་ཡན་ལག་ཅན་དེ་དཔེའི་གཟུགས་སུ་བྱས་ལ་ཡན་ལག་་་་་་
རྣམས་གཟུགས་སུ་བྱས་པ་དང་མ་བྱས་པ་སྣ་ཚོགས་པའི་སྒོ་ནས་འཐེང་པོའི་་་་
འགྲོས་ལྟར་སྤེལ་མར་ཡོད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་
ལས་བཤད་པ། །
མྱོས་པའི་མཁུར་ཚོས་རབ་དམར་ཞིང་།།
སྨིན་མའི་འཁྲི་ཤིང་གར་བྱེད་པ།།
ཁྱོད་གདོང་ཟླ་བ་ཡིད་སྲུབས་ཀྱིས།།
འཇིག་རྟེན་གསུམ་པོ་གཞོམ་པར་ནུས།།
ཞེས་པ་སྟེ། གོ་དོན་ནི། འདོད་ཆགས་ཀྱིས་མྱོས་པའི་མཁུར་ཚོས་ཀྱི་མདོག་
རབ་ཏུ་དམར་ཞིང་སྨིན་མའི་འཁྲི་ཤིང་གི་གར་མཁན་མཛེས་པར་གཡོ་བའི་་་་་
ཁྱོད་ཀྱི་གདོང་ཟླ་བའི་ཡིད་སྲུབས་ཀྱིས་འཇིག་རྟེན་གསུམ་ན་གནས་པའི་སྐྱེ་བོ་
རྣམས་རང་དབང་མེད་པར་ཆགས་པས་གཞོམ་པར་ནུས་སོ། །ཞེས་གདོང་གི་
མཁུར་ཚོས་དམར་བ་དེ་གང་གིའང་གཟུགས་སུ་མ་བྱས་ལ་གདོང་གི་ཡན་ལག་
གི་ནང་གསེས་སྨིན་མ་དེ་འཁྲི་ཤིང་གི་གཟིགས་སུ་བཀོད་རྗེས། འཁྲི་ཤིང་དེ་
སླར་ཡང་གར་མཁན་གྱི་གཟུགས་སུ་བཀོད་པའི་གཟུགས་ཅན་འཕར་མ་དང་།
ཡན་ལག་ཅན་གདོང་དེ་ཟླ་བའི་གཟུགས་སུ་བཀོད། ཟླ་བ་དེ་སླར་ཡང་ཡིད་
སྲུབས་ཀྱི་གཟུགས་སུ་བཀོད་པ་བཅས་ཆ་མི་མཉམ་པ་དེ་ལྟ་བུ་ཞིག་གོ །དེའི་
མཚན་གཞི་དཔེར་བརྗོད་ལ་བོད་མཁས་པས།
211



ལྷ་ཡི་སྲས་གཅིག་ཁྱོད་ཞལ་ལྟ་ན་སྡུག།
ཡིད་ཙམ་ཕྱེ་བའི་མཆུ་སྒྲོས་པད་མའི་རླབས།།
མཛེས་བྱེད་ཚེམས་ཀྱི་གེ་སར་ངང་མོའི་ཁྱུ།།
དཀར་བའི་ཕུན་ཚོགས་གཅིག་ཏུ་སྤྲོ་ལྡན་ནོ། །ཞེས་པ་ལྟ་བུའམ།
ཡང་ན། (རང)རབ་མཛེས་ཆུ་གཏེར་རྣམ་བཞིའི་སྐ་རགས་ཀྱིས།།
ཟླུམ་གཟུགས་ནོར་འཛིན་ལྟོ་བ་ཡངས་པོའི་སྣོད།།
འཆིང་བྱེད་མཐོན་མཐིང་གངས་ཀྱི་ཅོད་པན་ཅན།།
འདི་ནི་རིན་ཆེན་གཏེར་གྱི་བང་མཛོད་ཉིད། །ཅེས་པ་ལྟ་བུའོ།།
གཟུགས་ཅན་གྱི་རྒྱན་བཅུ་གཅིག་པ་ཁྱད་པར་གྱི་གཟུགས་ཅན་ནི།
དམིགས་བསལ་ཆོས་འགའ་གཟུགས་སུ་བྱས།།
ཁྱད་པར་བཅས་པའི་གཟུགས་ཅན་ནོ།།
ཁྱད་གཞི་དེ་ལ་ཡོད་པའི་དམིཊ་བསལ་གྱི་ཁྱད་ཆོས་ཤིག་དཔེའི་གཟུཊ་སུ་
བཀོད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཛ་ཧུའི་བུ་མོའི་ཆུ་གོས་ནི།།
འཕྲོག་བྱེད་རྐང་པའི་རྩེར་ལྡན་པ།།
ལྷ་མིན་དོགས་མེད་ལྷ་དགའ་བའི།།
དགའ་སྟོན་རྒྱལ་མཚན་རྒྱལ་གྱུར་ཅིག།
ཅེས་པ་སྟེ། འདི་ནི་མུ་སྟེགས་པའི་རིག་བྱེད་ཀྱི་གཏམ་རྒྱུད་དུ། ཛ་ཧུའི་བུ་མོ་
སྟེ་ཆུ་བོ་གངྒཱ་དེ་ལྷ་ཚངས་པས་ཁྱབ་འཇུག་ལ་ལྷ་མ་ཡིན་གྱི་གཡུལ་ལས་རྒྱལ་་་་་
བའི་བྱ་དགའ་ལ་ཆུ་བོ་གངྒཱ་ཞབས་བསིལ་དུ་སྦྱིན་ནོ། །ཞེས་བཤད་སྲོལ་ཡོད་
པ་དེ་དང་སྦྱར་བ་སྟེ། ཆུ་བོ་གངྒཱ་དར་གོས་ཀྱི་གཟུགས་སུ་བཀོད། དེ་ཉིད་
212



ཁྱབ་འཇུག་གི་ཞབས་བསིལ་དུ་གྱུར་པའི་དམིགས་བསལ་གྱི་ཁྱད་ཆོས་དམིགས་
བསལ་ཞིག་དང་ལྡན་པ་དེ་ཉིད་གཟུགས་སུ་བཀོད་པ་ཡིན། (གཏམ་རྒྱུད་འདི་
ཁམས་པ་སྤྲུལ་སྐུ་བསྟན་འཛིན་ཆོས་ཀྱི་ཉི་མས་བརྩམས་པའི《 སྙན་ངག་གི་་་་་
རྒྱན་གྱི་བསྟན་བཅོས་པཎ་ཆེན་བླ་མའི་ཞལ་ལུང 》ཞེས་པའི་ནང་གསལ་བས་
དེར་གཟིགས)དེའི་མཚན་གཞི་དཔེར་བརྗོད་ལ་བོད་མཁས་པས།
ཆོས་ལྡན་རྒྱལ་པོའི་རྐང་སེན་ཕྱོགས་ཀྱི་ནི།།
དྲེགས་ལྡན་གཙུག་གི་ལ་ཐོད་གཡོ་བའི་རྩེར།།
བཀོད་ནས་ལྷ་རྣམས་ཀུན་དགའི་རྒྱལ་མཚན་རྩེར།།
བཙུགས་པས་སྲིད་པའི་ཁྱོན་འདི་བསྲུང་གྱུར་ཅིག།ཅེས་པ་ལྟ་བུའམ།
ཡང་ན། (རང)རི་འཛེགས་དཔུང་སྡེའི་རྐང་སེན་ནོར་བུའི་རྡུལ།།
འཛམ་གླིང་ས་མཐོའི་རལ་པའི་ཅོད་པན་དུ།།
བཀོད་ཚེ་མཐོན་མཐིང་གངས་ཀྱི་རྒྱལ་མོ་ཡང་།།
སྐར་ལྔའི་དར་དམར་སྤྱི་བོའི་རྒྱན་དུ་བླངས། ། ཞེས་པ་ལྟ་བུའོ།།
གཟུགས་ཅན་གྱི་རྒྱན་བཅུ་གཉིས་པ་འགལ་བའི་གཟུགས་ཅན་ནི།
དཔེ་དེར་སྲིད་མིན་ཁྱད་ཆོས་འགའ།།
བཀོད་པ་འགལ་བའི་གཟུགས་ཅན་ནོ།།
གཟུགས་སུ་དགོད་བྱའི་དཔེ་དེར་མི་སྲིད་པའི་དོན་གྱི་ཁྱད་ཆོས་འགའ་ཞིག་་་་་
བཀོད་རྗེས་དོན་ཉིད་དཔེའི་གཟུགས་སུ་དགོད་པ་ཞིག་ཡིན་ཏེ། དེའི་གོ་དོན་
གྱི་དཔེར་བརྗོད་རྩ་བ་ལས་བཤད་པ།
པདྨ་རྣམས་ནི་མི་ཟུམ་ཞིང་།།
ནམ་མཁའ་ལ་ཡང་མི་འགྲོ་བ།།
213



ཁྱོད་གདོང་ཟླ་བས་བདག་གི་ནི།
སྲོག་རྣམས་འཕྲོག་པ་ཉིད་དུ་ལྟ།
ཞེས་པ་སྟེ། གོ་དོན་ནི། པད་མ་རྣམས་ཟུམ་པར་མི་བྱེད་ཅིང་ནམ་མཁའི་ངོས་
ལ་ཡང་མི་འགྲོ་བའི་ཁྱོད་ཀྱི་གདོང་གི་ཟླ་བ་དེས་འདོད་ལྡན་བདག་གི་སྲོག་་་་་་
རྣམས་འཕྲོག་པ་ཉིད་ཙམ་དུ་འབད་པར་བྱེད་དོ། །ཞེས་གཟུགས་སུ་དགོད་
བྱའི་ཟླ་བ་དེ་ལ་པདྨ་ཁ་ཟུམ་པ་དང་ནམ་མཁའ་ལ་འགྲོ་བའི་ཆོས་གཉིས་ཀ་་་་
དང་མི་ལྡན་པ་དེ་ལྟ་བུའི་ཁྱད་ཆོས་འགལ་བ་ཞིག་བརྗོད་ནས་དཔེ་ཅན་གདོང་
དེ་དཔེ་ཟླ་བའི་གཟུགས་སུ་བཀོད་པ་ལྟ་བུའོ། །དེའི་མཚན་གཞི་དཔེར་བརྗོད་
ལ་བོད་མཁས་པས།
འཆི་མེད་གྲོང་ནས་ངལ་བས་མ་ཕབ་ཅིང་།།
དབང་ཕྱུག་རལ་པའི་ལྟོ་བར་མ་བསྐྱིལ་ལ།།
རྣམ་འདྲེན་ཁྱོད་གསུང་གངྒཱའི་ཆུ་རྒྱུན་འདིས།།
གདུལ་བྱའི་རྨོངས་པ་མཐའ་དག་ཡོངས་སུ་བཀྲུས། །ཞེས་པ་ལྟ་
བུའམ།
ཡང་ན། (རང)དྭངས་གསལ་མཁའ་དབྱིངས་མཐོན་པོར་མི་རྒྱུ་ཞིང་།།
ཤུགས་དྲག་ཚ་ཟེར་འོད་སྣོན་འགྱེད་མིན་པར།།
ས་སྟེང་མཛེས་བྱེད་མེས་རྒྱལ་ཉི་གཞོན་འདིས།།
སྐྱེ་རྒུའི་རྒུད་པའི་མུན་པ་ཡོངས་སུ་སེལ། །ཅེས་པ་ལྟ་བུའོ།།
གཟུགས་ཅན་གྱི་རྒྱན་བཅུ་གསུམ་པ་རྒྱུ་ཡི་གཟུགས་ཅན་ནི།
རྒྱུ་མཚན་གང་གིས་དཔེ་དངོས་སུ།།
རྟོགས་བྱེད་རྒྱུ་ཡི་གཟུགས་ཅན་ནོ།།
214



X་
དཔེ་ཅན་ལ་ཡོད་པའི་ཁྱད་ཆོས་རྣམས་རྒྱུ་མཚན་དུ་བཀོད་ནས་དཔེ་ཅན་
དེ་དཔེ་དངོས་སུ་རྟོགས་པར་བྱེད་པ་ཞིག་ཡིན་ཏེ། དེའི་གོ་དོན་གྱི་དཔེར་
བརྗོད་རྩ་བ་ལས།
ཁྱོད་ནི་ཟབ་པས་རྒྱ་མཚོ་དང་།།
བརླིང་བ་ཉིད་ཀྱིས་རི་བོ་སྟེ།
འཇིག་རྟེན་རྣམས་ལ་འདོད་པ་ནི།།
སྟེར་ཕྱིར་དཔག་བསམ་རྐང་འཐུང་ངོ་།།
ཞེས་པ་སྟེ། ཁྱོད་ནི་དགོངས་པ་ཟབ་པས་ན་རྒྱ་མཚོ་དང་། བརླིང་ཞིང་བརྟན་
པས་ན་རི་བོ་ཡིན་ལ། འཇིག་རྟེན་གྱི་སྐྱེ་རྒུ་རྣམས་ལ་གང་ལ་གང་འདོད་ཀྱི་རེ་
བ་སྐོང་བར་མཛད་པས་ན་དཔག་བསམ་གྱི་རྐང་འཐུང་ཡང་ཡིན་ནོ། །ཞེས་
དཔེ་ཅན་གྱི་ཁྱད་ཆོས་རྣམས་རྒྱུ་མཚན་དུ་བཀོད་ནས་དཔེ་དངོས་སུ་གོ་བར་་་་་
བྱེད་པ་ལྟ་བུའོ། །དེའི་མཚན་གཞི་དཔེར་བརྗོད་ལ་བོད་མཁས་པས།
ཁྱོད་ནི་ཕན་པས་སྙོམས་ཕྱིར་ཉི་མ་དང་། །
བདུད་ཀྱི་ལས་ཀུན་འཇོམས་ཕྱིར་དཔའ་བོ་སྟེ།
འགྲོ་རྣམས་འཁོར་བར་མི་ལྷུང་འཆེལ་བའི་རྟེན།།
ཡིད་ལ་རེ་བ་སྟེར་ཕྱིར་ནོར་བུ་ལགས། །ཞེས་པ་ལྟ་བུའམ།
ཡང་ན། (རང》མཐའ་ཡས་མང་ཚོགས་རྣམ་དཔྱོད་ཡངས་པའི་དཔལ།།
གཏིང་དཔག་དཀའ་བས་ཆུ་གཏེར་ཆེན་པོ་སྟེ།།
ཕ་མཐའ་བྲལ་ཕྱིར་ཀུན་གསལ་ལམ་ཡངས་དང་།།
སྤྱད་ན་འཛད་མེད་ནོར་བུའི་བང་མཛོད་ལགས། །ཞེས་པ་ལྟ་བུའོ།།
གཟུགས་ཅན་གྱི་རྒྱན་བཅུ་བཞི་པ་སྦྱར་བའི་གཟུགས་ཅན་ནི།
215



དཔེ་དང་དོན་གྱི་ཁྱད་ཆོས་དག།
སྒྲ་མཚུངས་སྦྱར་བའི་གཟུགས་ཅན་ནོ།།
གཟུགས་སུ་དགོད་བྱའི་དཔེ་དོན་སོ་སོར་ཁྱད་ཆོས་རྣམས་སྒྲ་མཚུངས་སུ་སྦྱར་
བའི་སྒོ་ནས་གཟུགས་སུ་བཀོད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་
རྩ་བ་ལས་བཤད་པ། །
གྲོགས་མོ་ཁྱོད་ཀྱི་གདོང་པད་འདི།
རཱ་ཛཱ་ཧམ་སས་སྤྱད་བྱར་འོས།།
དྲི་ཞིམ་བུང་བས་དོན་གཉེར་འོས།།
ཞེས་པ་སྟེ། གོ་དོན་ནི། ཀྱེ་གྲོགས་མོ་ཞེས་བོས་ནས་ཁྱོད་ཀྱི་གདོང་གི་པད་མ་
མཚར་སྡུག་ཅན་འདི་ནི་ཕལ་པས་ལོངས་སུ་སྤྱད་བྱར་འོས་པ་མིན་ཏེ། རཱ་ཛཱ་
ཧམ་སས་ཉེ་བར་སྤྱོད་པར་འོས་ལ། ཁྱོད་ཀྱི་ཁའི་དབུགས་ཀྱི་དྲི་ཞིམ་པ་འདི་
ནི་བུང་བ་རྣམས་ཀྱིས་དོན་དུ་གཉེར་བར་འོས་སོ། །ཞེས་རྐང་པ་དང་པོར་
དཔེ་ཅན་མཛེས་མའི་གདོང་དཔེ་པདྨའི་གཟུགས་སུ་བཀོད་པས་གཟུགས་ཅན་
གྱི་རྒྱན་དང་། རྐང་པ་གཉིས་པས་རཱ་ཛཱ་ཧམ་སའི་སྒྲ་སྦྱར་བ་དེ་དཔེ་ཅན་གྱི་
སྐབས་སུ་ཧམ་སའི་སྒྲ་དེ་མཆོག་ཏུ་གྱུར་པའི་དོན་ལ་འཇུག་པས། མིའི་རྒྱལ་པོ་
མཆོག་གིས་བུད་མེད་དེའི་གདོང་གི་མཚར་སྡུག་ལ་ལོངས་སུ་སྤྱོད་འོས་པ་དང་།
དཔེའི་སྐབས་སུ་ཧམ་ས་ངང་པའི་དངོས་མིང་ཡིན་པས་ངང་པའི་རྒྱལ་པོས་་་་
པད་མའི་མཚར་སྡུག་ལ་ལོངས་སུ་སྤྱོད་པར་འོས་སོ་ཞེས་སྒྲ་སྦྱར་བ་ལྟ་བུའོ། །
དེའི་མཚན་གཞི་དཔེར་བརྗོད་ལ་བོད་མཁས་པས།
ཀྭ་ཡེ་མཛེས་མ་ཁྱོད་ལུས་ཚལ་འདི་ན།།
རྙོག་བྲལ་པད་མ་ཅན་གྱི་ལང་ཚོ་འབར།།(མེ་ཏོག་པདྨ)(བུ་མོ་གསར་པ)
216



རྩ་ཡིས་མཛེས་ཕྱིར་ལྷན་སྐྱེས་རྡུལ་ཟ་བའི།(གེ་སར་གྱི་རྡུལ) (འདོད་ཆུ)
དགའ་བའི་རོལ་རྩེད་ཅི་ཡང་ཉམས་སུ་མྱོང་། །(དགའ་སྐྱིད)( ཆགས་པ་
སྤྱོད་པ)ཞེས་པ་ལྟ་བུའམ།
ཡང་ན། (རང)ཡིད་འོང་ནོར་འཛིན་དགའ་མའི་བཞིན་རས་ངོས།།
བསིལ་བྱེད(སྤྲིན། ཟླ་བ།)མདངས་རབ་གསལ་བས་གསེར་
ལྡན་མར།།(སྟོན་དུས）(འབབ་ཆུ)
མྱོས་བྱེད་བཅུད(ཆར། ཆང་།)ཀྱིས་སིམ་པ་འཕེལ་བའི་དུས།། ་
ཉིན་དང་མཚན་མོའི་ཐུན་ཚོད་མཉམ་ཞེས་གྲགས། །ཞེས་པ་ལྟ་བུའོ།།
གཟུགས་ཅན་གྱི་རྒྱན་བཅོ་ལྔ་པ་དཔེའི་གཟུགས་ཅན་ནི།
གཟུགས་བཀོད་དཔེ་དང་དཔེ་ཅན་གཉིས།།
མཚུངས་སྒྲས་གསལ་བྱེད་དཔེ་ཡི་གཟུགས།།
གཟུགས་སུ་དགོད་བྱའི་དཔེ་ཅན་དེ་དང་དཔེ་གཉིས་ཁྱད་ཆོས་མཐུན་་་་་་
པའི་སྒོ་ནས་མཚུངས་པར་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མྱོས་པས་ཀུན་ཏུ་དམར་བ་ཡིས།།
བཀབ་པ་བཞིན་གྱི་ཟླ་བ་འདི།།
འཆར་ཀའི་དམར་བ་ཕུན་ཚོགས་པའི།།
ཟླ་བ་ལ་ནི་རབ་ཏུ་འགྲན།།
ཞེས་པ་སྟེ། གོ་དོན་ནི། དཀར་ཞིང་དྭངས་པའི་བཞིན་རས་ཀྱི་ངོས་སུ་འདོད་
པས་མྱོས་པའི་དབང གིས་དམར་མདངས་ཅུང་ཟད་ཆགས་པས་བཀབ་པ་འདི་
ཉ་ཡོངས་སུ་གང་བའི་ཟླ་བའི་དཀྱིལ་འཁོར་ལ་ཤར་མ་ཐག་པའི་དམར་འོད་་་་
217



ཀྱིས་ཅུང་ཟད་བཀབ་པ་དང་རྣམ་པ་འདྲ་ཞིང་། དེ་དང་རབ་ཏུ་འགྲན་ནོ་
ཞེས་དཀར་ལ་དམར་མདངས་ཆགས་པའི་ཁྱད་ཆོས་འདྲ་བའི་སྒོ་ནས་དཔེ་་་་་
ཅན་བཞིན་རས་དེ་ཉིད་དཔེ་ཟླ་བའི་གཟུགས་སུ་བཀོད་ཅིང་སླར་ཡང་དཔེ་་་་་
ཅན་བཞིན་རས་དེ་དཔེ་འཆར་ཀའི་ཟླ་བ་ལ་འགྲན་ནུས་པར་སྟོན་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་དཔལ་སྒང་ལོ་ཙཱ་བས།
མཚན་དཔེ་གསལ་བའི་འོད་ཀྱི་དྲ་བ་ཅན།།
དབྱངས་ཅན་མཛེས་སྐུ་ནམ་མཁའི་ནོར་བུ་ནི༎
འོད་ཟེར་སྟོང་གི་ལྡིང་ཁང་ལ་ཆགས་པའི།།
གཟའ་ཡི་བདག་པོ་སྤྲིན་དང་བྲལ་བ་བཞིན། །ཅེས་པ་ལྟ་བུའམ།
ཡང་ན། (རང）གནམ་སྔོན་ཞུན་མ་ལས་གྲུབ་མེ་ལོང་སྣོད།།
ཉི་ཟླ་སྐར་ཚོགས་ས་ལ་བབས་པ་བཞིན།།
ཁང་ཆེན་ཁང་ཕྲན་འོད་ཀྱིས་མཚན་མོ་ཡང་།།
འོད་དཀར་ལང་ཚོས་ཉིན་མོའི་དྲེགས་པ་འཛིན། །ཅེས་པ་ལྟ་བུའོ།།
གཟུགས་ཅན་གྱི་རྒྱན་བཅུ་དྲུག་པ་ལྡོག་པ་ཅན་གྱི་གཟུགས་ཅན་ནི།
གཟུགས་སུ་བཀོད་པའི་དཔེ་དཔེ་ཅན།།
སོ་སོར་དབྱེ་འབྱེད་ལྡོག་པའི་གཟུགས།།
ཐོག་མར་དཔེ་ཅན་དེ་ཉིད་དཔེའི་གཟུགས་སུ་བཀོད་ནས། སླར་ཡང་དེ་
གཉིས་ཁྱད་ཆོས་མི་མཚུངས་པའི་དབང་གིས་སོ་སོར་དབྱེ་བ་འབྱེད་པ་ཞིག་་་་
ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ལྷ་རྣམས་ཀྱིས་ནི་ཟླ་བ་དང་།།
བདག་གིས་ཁྱོད་གདོང་ཟླ་བ་འཐུངས།།
218



དེ་ནི་གང་བ་མ་ཡིན་ཀྱང་།།
འདི་ནི་རྟག་ཏུ་དཀྱིལ་འཁོར་རྫོགས།།
ཞེས་པ་སྟེ། གོ་དོན་ནི། ལྷ་རྣམས་ཀྱིས་ནམ་མཁར་གནས་པའི་ཟླ་བ་བདུད་
རྩིའི་རང་བཞིན་ཅན་དེ་ཉིད་འཐུང་བར་བྱེད་ལ། བདག་གིས་ནི་ཁྱོད་གདོང་
གི་ཟླ་བའི་མཛེས་པ་ངོམས་པ་མེད་པར་འཐུངས་སོ། །འོན་ཀྱང་ནམ་མཁའི་ཟླ་
བ་འདི་ནི་མར་ངོ་ལ་འགྲིབ་པས་རྟག་ཏུ་ཉ་གང་བ་མ་ཡིན་ཀྱང་། ཁྱོད་གདོང་
གི་ཟླ་བ་འདི་ནི་དུས་རྟག་ཏུ་དཀྱིལ་འཁོར་ཡོངས་སུ་རྫོགས་པའོ། །ཞེས་དཔེ་
ཅན་གདོང་དེ་དཔེ་ཟླ་བའི་གཟུགས་སུ་བཀོད་པ་ལས། སླར་ཡང་དེ་གཉིས་ཀྱི་
ཁྱད་ཆོས་མི་མཚུངས་པའི་དབང་གིས་སོ་སོར་དབྱེ་བ་འབྱེད་པ་ལྟ་བུའོ། །དེའི་
མཚན་གཞི་དཔེར་བརྗོད་ལ་བོད་མཁས་པས།
སྦྲང་རྩི་སྤྱོད་པས་རབ་རྒྱས་པད་མ་དང་།།
བདག་གིས་དབྱངས་ཅན་ཞལ་གྱི་པད་མོ་བསྟེན།།
དེ་ནི་རྡུལ་གྱི་དྲི་མས་རྙིང་འགྱུར་ཞིང་།
འདི་ནི་རྟག་ཏུ་རྡུལ་དང་བྲལ་བ་ཉིད། །ཅེས་པ་ལྟ་བུའམ།
ཡང་ན། (རང》ནགས་ཀྱི་བུང་བས་འདབ་བརྒྱའི་ཚལ་ལ་སྤྱོད།།
རྣམ་མང་མི་རིགས་མེས་རྒྱལ་ལྡུམ་རར་འཚོ།
འདབ་བརྒྱའི་ཚལ་འདི་དཔྱིད་ཀྱི་དུས་སུ་བཞད།། ་
མེས་རྒྱལ་དགའ་ཚལ་རྟག་ཏུ་འཛུམ་ཞལ་ངོམ། །ཞེས་པ་ལྟ་བུའོ།།
གཟུགས་ཅན་གྱི་རྒྱན་བཅུ་བདུན་པ་འགོག་པའི་གཟུགས་ཅན་ནི། །
གཟུགས་ཅན་ཉིད་ལ་གཟུགས་ཀྱི་ནི།།
ཁྱད་ཆོས་འགལ་བ་ཉིད་མཐོང་བས།།
219



།
2
གཟུགས་ཅན་དེ་ལ་སྨད་ལྟར་བརྗོད།།
དེ་ནི་འགོག་པའི་གཟུགས་ཅན་ནོ།།
གཟུགས་སུ་དགོད་བྱའི་དཔེ་ཅན་དེ་ཉིད་ལ་བཀོད་པའི་གཟུགས་ཀྱི་ཁྱད་
ཆོས་ལས་གོ་ལྡོག་པའི་ཁྱད་ཆོས་འགལ་བ་མཐོང་བ་རྒྱུ་མཚན་དུ་བྱས་ནས་དཔེ་
ཅན་དེ་ཉིད་ལ་སྨད་པའི་ཚུལ་གྱིས་བརྗོད་པ་ཞིག་ཡིན་ཏེ། དེའི་གོ་དོན་གྱི་
དཔེར་བརྗོད་རྩ་བ་ལས་བཤད་པ།
མཛེས་མ་ཁྱོད་གདོང་ཟླ་བས་ནི།།
འདི་ལྟར་གཞན་དག་གདུང་བྱེད་པ།།
ཟླ་བ་ཉིད་དུ་བརྗོད་མིན་ཞེས།།
འདི་ནི་སྨད་པའི་གཟུགས་ཅན་ནོ།།
ཞེས་པ་སྟེ། གོ་དོན་ནི། མཛེས་མ་ཁྱོད་ཀྱི་གདོང་གི་ཟླ་བ་འདིས་ནི་འདི་ལྟ་
བུར་སྐྱེ་བོ་གཞན་དག་འདོད་པས་མྱོས་པ་དག་གདུང་བས་སྲེག་པར་བྱེད་པས་
ན་མཐའ་གཅིག་ཏུ་བསིལ་བའི་ཟླ་བ་དངོས་མིན་ནོ། །ཞེས་དཔེ་ཅན་མཛེས་
མའི་གདོང་དེ་ཟླ་བའི་གཟུགས་སུ་བཀོད་ནས། དེ་ཉིད་ལ་དཔེའི་ཁྱད་ཆོས་
དང་འགལ་བའི་ཁྱད་ཆོས་གཞན་དག་ལྡན་པས་ན་དཔེ་ཅན་དེ་ཉིད་དཔེ་་་་་་
དངོས་སུ་བརྗོད་མི་རིགས་པར་སྟོན་པ་ལྟ་བུའོ། །དེའི་མཚན་གཞི་དཔེར་
བརྗོད་ལ་དཔལ་སྒང་ལོ་ཙཱ་བས། །
ཚངས་སྲས་མཛེས་སྐུའི་སྐྱེ་མཆེད་རྟ་ལྗང་ཅན།།
མཚན་དཔེའི་འོད་ཟེར་སྟོང་གིས་སྤྲས་པ་འདིས།།
བདུད་ཀྱི་གནས་རྣམས་མུན་པར་བྱེད་པའི་ཕྱིར།།
སྣང་སྟོང་ལྡན་པ་ཉིད་དུ་ཇི་ལྟར་འོས། །ཞེས་པ་ལྟ་བུའམ།
220



ཡང་ན། (རང)མཐོ་བརྗིད་མཐོན་མཐིང་གངས་ཀྱི་རྒྱལ་མོ་ཡང་།།
མྱུར་མགྱོགས་རྐང་པའི་གོམ་སྟབས་བསྐྱོད་པ་ཡིས།
གནོན་ཕྱིར་རི་འཛེགས་དཔའ་བོའི་ཁྱུ་ཚོགས་རྣམས།།
མཁའ་ལྡིང་རྒྱལ་པོར་བརྗོད་པར་ག་ལ་རིགས། །ཞེས་པ་ལྟ་བུའོ།།
གཟུགས་ཅན་གྱི་རྒྱན་བཅོ་བརྒྱད་པ་མཉམ་འཇོག་གི་གཟུགས་ཅན་ནི།
གཟུགས་བཀོད་དཔེ་དོན་སྐྱོན་ཅན་དུ།།
མཉམ་བརྗོད་མཉམ་འཇོག་གཟུགས་ཅན་ནོ།།
གཟུགས་སུ་བཀོད་པའི་དཔེ་ཅན་དེར་དཔེ་དང་མི་མཐུན་པའི་སྐྱོན་་་་་་་་
བསྟན་ནས། དེ་ཉིད་དཔེ་ཅན་དེ་ཁོ་ནའི་སྐྱོན་མིན་པར། སྐྱོན་གཞན་འགའ་
ཞིག་ལ་བརྟེན་ནས་ཀྱང་བྱུང་བར་སྟོན་པ་ཞིག་ཡིན་ཏེ། དེའི་གོ་དོན་གྱི་དཔེར་
བརྗོད་རྩ་བ་ལས་བཤད་པ།
གཏུམ་མོ་ཁྱོད་གདོང་ཟླ་བས་ཀྱང་།།
བརྩེ་བ་མེད་པར་བདག་སྲེག་པ།།
བདག་ཉིད་སྐལ་བ་ཉིད་ཀྱི་སྐྱོན།།
ཞེས་པ་སྟེ། གོ་དོན་ནི། མཆོག་ཏུ་ཞི་བའི་རྣམ་འགྱུར་དང་ལྡན་ཡང་མཛེས་
ཕུལ་ཆེ་བས་གདུང་བར་བྱེད་པའི་ཕྱིར་གཏུམ་མོ་ཞེས་བོས་ནས། ཁྱོད་གདོང་
གི་ཟླ་བ་དགའ་བར་འོས་པ་འདིས་ཀྱང་བརྩེ་བ་མེད་པར་བདག་འདོད་ཆགས་
ཀྱི་མེས་སྲེག་པར་བྱེད་པ་འདི་ནི་ཟླ་བའི་ཡོན་ཏན་དུ་མི་རིགས་པའི་བྱ་བ་བྱས་
པའི་སྐྱོན་དང་ལྡན་ཀྱང་། དེ་ནི་དཔེ་ཅན་གདོང་གི་ཟླ་བ་ཁོ་ནའི་སྐྱོན་མིན་
པར་བདག་གི་རྒྱུད་ལ་བཟོད་ཐབས་མེད་པའི་འདོད་ཆགས་ཤུགས་དྲག་པོ་་་་་
དང་ལྡན་པ་དེའི་སྐྱོན་གྱི་དབང་གིས་ཀྱང་ཡིན་ནོ། །ཞེས་གཟུགས་སུ་དགོད་
221



བྱའི་དཔེ་ཅན་ལ་མི་འོས་པའི་སྐྱོན་བསྟན་ནས། སླར་ཡང་དེ་ཁོ་ནའི་སྐྱོན་མིན་
པར་ཆོས་གཞན་ལ་ཡོད་པའི་སྐྱོན་དེ་ཡི་དབང་གིས་ཀྱང་ཡིན་པར་ཆ་མཉམ་དུ་ .
བརྗོད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
མཛེས་མ་ཁྱོད་ལུས་ཧ་རི་ཙན་དན་གྱི།།
འཁྲི་ཤིང་དཔྱིད་ཀྱི་རྣམ་འཕྲུལ་ལ་ཞུགས་པས།།
བདག་ཉིད་སྲེག་འདི་མཛེས་པ་ཕུལ་བྱུང་བར།།
མ་ཟད་བདག་རང་འདོད་པས་གཟིར་པས་ཀྱང་། །ཞེས་པ་ལྟ་བུ། །
ཡང་ན། (རང)བོད་ལྗོངས་སྐྱེད་ཚལ་མཛེས་པའི་དོ་ར་ན།།
དྲོ་སྐྱིད་ཉིན་མོའི་སྣང་བ་རྟག་འཆར་བས།།
མི་མཐུན་འབྱུང་བྱའི་ཚོགས་ལ་མུན་པའི་དཔལ།།
སྦྱིན་འདི་བླང་དོར་བློ་མིག་ལྡོངས་པའི་སྐྱོན། །ཞེས་པ་ལྟ་བུའོ།།
གཟུགས་ཅན་གྱི་རྒྱན་བཅུ་དགུ་པ་གཟུགས་ཅན་གྱི་གཟུགས་ཅན་ནི།
དཔེ་ཅན་དེ་ཉིད་གཟུགས་གཅིག་ཏུ།།
བཀོད་རྗེས་དེ་ཡང་གཞན་ཞིག་གི།
གཟུགས་སུ་བཀོད་པ་འཕར་མ་སྟེ།།
གཟུགས་ཅན་གྱི་ནི་གཟུགས་ཅན་ནོ།།
ཐོག་མར་དཔེ་ཅན་དེ་ཉིད་དཔེ་གཅིག་གི་གཟུགས་སུ་བཀོད་ནས་སླར་་་་་
ཡང་དེ་ཉིད་དཔེ་ཅན་གཞན་ཞིག་གི་གཟུགས་སུ་བཀོད་པ་ཞིག་ཡིན་ཏེ། དེའི་
གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱོད་གདོང་འདམ་སྐྱེས་དོ་ར་འདིར།།
222



སྨིན་མའི་འཁྲི་ཤིང་གར་མཁན་མ།།
རོལ་སྒེག་དཀའ་བས་གར་བྱེད་དོ།།
ཞེས་པ་སྟེ། གོ་དོན་ནི། ཁྱོད་ཀྱི་གདོང་པ་འདམ་སྐྱེས་པདྨ་དང་། དེ་ཡང་གར་
གྱི་དོ་རར་གྱུར་པའི་གཞི་དེར་སྨིན་མའི་འཁྲི་ཤིང་གཡོ་བའི་གར་མཁན་མ་དེ་
ནི་རོལ་ཅིང་སྒེག་པའི་ཉམས་ཀྱིས་དགའ་བའི་གར་བྱེད་དོ་ཞེས་གདོང་པ་་་་་་
འདམ་སྐྱེས་པདྨའི་གཟུགས་སུ་བཀོད་ཅིང་། དེ་ཡང་ཟློས་གར་གྱི་ས་གཞིའི་
གཟུགས་སུ་བཀོད། སྨིན་མ་འཁྲི་ཤིང་གི་གཟུགས་སུ་བཀོད་རྗེས། དེ་ཡང་གར་
མཁན་མའི་གཟུགས་སུ་འཕར་མར་བཀོད་པ་ལྟ་བུའོ། །དེའི་མཚན་གཞི་དཔེར་
བརྗོད་ལ་བོད་མཁས་པས།
གང་གི་མཁྱེན་དཔྱོད་ནམ་མཁའི་སྐྱེད་མོས་ཚལ།།
ཤེས་བྱ་རྒྱུ་སྐར་མེ་ཏོག་བཞད་ལྡན་པའི།།
ལེགས་བཤད་འོད་སྣང་སྦྲང་རྩིའི་ཟེགས་མ་ཙམ།།
ཐོབ་པའི་བློ་གསལ་དེ་དག་སྐལ་བ་བཟང་། །ཞེས་པ་ལྟ་བུའམ།
ཡང་ན། (རང)རྣམ་མང་ཚན་རིག་མེ་ཏོག་ལྡིང་ཁང་ན།།
བློ་གསལ་གཞོན་ནུ་བུང་བའི་བུ་མོའི་ཚོགས།།
ཕུལ་བྱུང་གྲུབ་འབྲས་སྦྲང་རྩིའི་ཆང་བཅུད་དག།
འཐུང་བཞིན་དགའ་སྐྱིད་དབྱངས་ཀྱི་རོལ་མོ་འཁྲོལ།།
ཞེས་པ་ལྟ་བུའོ།།
གཟུགས་ཅན་གྱི་རྒྱན་ཉི་ཤུ་པ་བསྙོན་དོར་གྱི་གཟུགས་ཅན་ནི།
དངོས་སུ་དཔེ་ཅན་དེ་ཡི་ཆོས།།
གང་ཞིག་བཀོད་པའི་རྗེས་སུ་སླར།།
223



གཟུགས་དེ་མིན་ཞེས་འགོག་བྱེད་པ།།
བསྙོན་དོར་གཟུགས་ཅན་ཞེས་བྱ་བརྗོད།།
དངོས་སུ་གཟུགས་སུ་དགོད་བྱའི་དཔེ་ཅན་དེ་ཉིད་མིན་ཞེས་བསྙོན་་་་་་་
འདིང་བ་ལྟར་བརྗོད་པའི་ཤུགས་ལ་དཔེ་དང་དཔེ་ཅན་གཉིས་ཧ་ཅང་འདྲ་་་་་
བར་ཤུགས་ལ་གོ་ཐུབ་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་
ལས་བཤད་པ།
འདི་ནི་གདོང་མིན་འདི་པདྨ།།
འདི་དག་མིག་མིན་འདི་བུང་བ།།
འདི་རྣམས་གེ་སར་ཉིད་ཡིན་འདི༎
ཁྱོད་ཀྱི་སོ་ཡི་འོད་ཟེར་མིན།།
ཞེས་པ་སྟེ། གོ་དོན་ནི། ད་ལྟ་བདག་གི་མིག་སྔར་མངོན་སུམ་དུ་གྱུར་པའི་
མཛེས་མ་ཁྱོད་ཀྱི་གདོང་པ་འདི་ནི་མི་མོའི་གདོང་པ་མ་ཡིན་ཏེ་མེ་ཏོག་པདྨ་་་་་
ཡིན་ནོ། །གནག་ཅིང་རྣམ་པར་འཕྲུལ་བའི་རྣམ་པ་ཅན་འདི་ཡང་མིག་མིན་ཏེ་
བུང་བ་ལྡིང་ཞིང་འཁོར་བ་ཡིན་ནོ། །དཀར་ཞིང་ཐགས་བཟང་མཛེས་པར་
འཁོར་བ་འདི་ནི་ཁྱོད་ཀྱི་སོའི་འོད་ཟེར་མིན་ཏེ་པདྨའི་གེ་སར་གྱི་ཕྲེང་བ་ཡིན་
ནོ། །ཞེས་དཔེ་ཅན་གྱི་ཁྱད་ཆོས་ཞིག་དངོས་སུ་བཀོད་ནས་ཁྱད་ཆོས་དེ་དང་
ལྡན་པ་འདི་ནི་དཔེ་ཅན་དེ་མིན་ཞེས་སོགས་བསྙོན་འདིང་བ་ལྟར་བརྗོད་པའི་
ཤུགས་ལ་དཔེ་དང་དཔེ་ཅན་གཉིས་འདྲ་བར་སྟོན་པ་ལྟ་བུའོ། །དེའི་མཚན་
གཞི་དཔེར་བརྗོད་ལ་བོད་མཁས་པས།
འདི་ནི་ཁྱོད་གདོང་མ་ཡིན་པདྨ་དཀར།།
མིག་མིན་བུང་བ་གཞོན་ནུ་རྣམ་པར་གཡོ།།
224



ཀ༽འགXX
XX
འཛུམ་པའི་སོ་ཕྲེང་མ་ལགས་གེ་སར་ཉིད།།
མི་མིན་མཐོ་རིས་མནྡ་ར་བའི་ཚལ། །ཅེས་པ་ལྟ་བུའམ།
ཡང་ན། (རང)གསལ་འཚེར་འོད་འཕྲོ་དྲག་ཏུ་འབབ་པ་འདི།།
ངར་ལྕགས་ཁུ་བ་མ་ཡིན་གསེར་ཞིན་ཆུ།།
ཚ་ཚའི་དུམ་བུ་ཕྱོགས་བཞིར་འཐོར་བ་འདི།།
མེ་སྟག་མ་ཡིན་རང་བྱུང་མེ་ཏོག་ཉིད། །ཅེས་པ་ལྟ་བུའོ། །
(7)དོན་རྒྱན་སོ་ལྔའི་ནང་གསེས་བཞི་པ་གསལ་བྱེད་ཀྱི་རྒྱན།
（༡)གསལ་བྱེད་ཀྱི་རྒྱན་གྱི་ངོ་བོ་བཤད་པ་ནི།
རིགས་དང་བྱ་བ་ཡོན་ཏན་སོགས། །
བརྗོད་ཚིག་ཐོག་མཐའ་བར་གང་ན།།
གནས་དེས་ཚིག་ཀུན་གསལ་བྱེད་པ།།
གསལ་བྱེད་རྒྱུན་དུ་འདོད་པ་ཡིན།།
དངོས་པོ་དེའི་རིགས་དང་བྱ་བ་ཡོན་ཏན་རྫས་བཅས་གང་རུང་གསལ་་་་
བར་སྟོན་པའི་ཚིག་གཅིག་ཚིག་རྐང་གི་ཐོག་མ་དང་། ཐ་མ། བར་བཅས་གང་
ན་གནས་པ་དེས་ཚིག་རྐང་གཞན་དག་གི་བརྗོད་དོན་གསལ་བར་བྱེད་པ་ཞིག་
ཡིན།
(༢)གསལ་བྱེད་ཀྱི་རྒྱན་གྱི་རྣམ་གྲངས་བཤད་པ།
དབྱེ་ན་རིགས་དང་བྱ་བ་དང་།།
ཡོན་ཏན་རྫས་བཅས་ཐོག་གསལ་བཞི།
རིགས་དང་བྱ་བའི་བར་མཐའ་གསལ།།
ཕྲེང་བ་འགལ་དང་དོན་གཅིག་དང་།།
225



སྦྱར་བའི་གསལ་བྱེད་ཅེས་བྱ་བའི།།
དབྱེ་བ་རྣམ་པ་བཅུ་གཉིས་སོ།།
གོ་དོན་ནི། གསལ་བྱེད་ཀྱི་རྒྱན་དེ་ལ་རྩ་བ་ལས་དཔེར་བརྗོད་ཀྱིས་དངོས་
སུ་ཟིན་པ་ལྟར་དབྱེ་ན་རྣམ་པ་བཅུ་གཉིས་ཡོད་དེ། ༡རིགས་བརྗོད་པ་ཐོག་
མའི་གསལ་བྱེད། ༢བྱ་བ་བརྗོད་པ་ཐོག་མའི་གསལ་བྱེད། ༣ ཡོན་ཏན་བརྗོད་
པ་ཐོག་མའི་གསལ་བྱེད། ༤རྫས་བརྗོད་པ་ཐོག་མའི་གསལ་བྱེད་དེ་ཐོག་མའི་
གསལ་བྱེད་བཞི་དང་། ༥ རིགས་བརྗོད་པ་བར་གྱི་གསལ་བྱེད། ༦བྱ་བ་
བརྗོད་པ་བར་གྱི་གསལ་བྱེད་དེ་བར་གྱི་གསལ་བྱེད་གཉིས། ༧རིགས་བརྗོད་
པ་ཐ་མའི་གསལ་བྱེད་དང་། ༨ བྱ་བ་བརྗོད་པ་ཐ་མའི་གསལ་བྱེད་དེ་ཐ་མའི་
གསལ་བྱེད་གཉིས། ༩ ཕྲེང་བའི་གསལ་བྱེད། ༡༠ འགལ་བའི་གསལ་བྱེད། །
༡ ༡དོན་གཅིག་པའི་གསལ་བྱེད། ༡༢སྦྱར་བའི་གསལ་བྱེད་བཅས་ཡོད་དོ།།
(༣)གསལ་བྱེད་ཀྱི་རྒྱན་སོ་སོའི་ངོས་འཛིན་བཤད་པ།
གསའ་བྱེད་ཀྱི་རྒྱན་གྱི་དང་པོ་རིགས་བརྗོད་པ་ཐོག་མའི་གསལ་བྱེད་ནི།
རིགས་སྟོན་ཐོག་མའི་ཚིག་གིས་གཞན།།
གསལ་བྱེད་རིགས་བརྗོད་ཐོག་མའི་གསལ།།
དངོས་པོ་དེའི་རིགས་ཅན་སྤྱི་ལ་ཁྱབ་པ་ཞིག་ཐོག་མར་སྟོན་པའི་ཚིག་དེས་འོག་
མའི་ཚིག་སྦྱོར་གསལ་བར་བྱེད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་
རྩ་བ་ལས་བཤད་པ།
ལྷོ་ཡི་རླུང་གིས་འཁྲི་ཤིང་གི།
འདབ་མ་རྙིང་བ་ལྷགས་པར་བྱེད།།
དུད་པའི་ལུས་ཅན་མ་རྣམས་ཀྱི།།
་
226



ཁེངས་པ་གསར་དུ་འཇོམས་པར་ནུས།།
ཞེས་པ་སྟེ། གོ་དོན་ནི། ལྷོ་ཕྱོགས་མ་ལ་ཡཱའི་རླུང་གིས་འཁྲི་ཤིང་གི་འདབ་མ་
རྙིང་པ་རྣམས་ས་ལ་ལྷགས་པ་སྟེ་ས་ལ་ལྟུང་བར་བྱེད་ཅིང་། ལང་ཚོ་རབ་ཏུ་
རྒྱས་པའི་ནུ་མའི་ཁུར་གྱིས་ལུས་ཡོངས་སུ་དུད་པའི་ལུས་ཅན་ཁེངས་ལྡན་མ་་་་
རྣམས། སྐྱེས་པ་ལ་མི་འདུད་པའི་ཁེངས་པ་དེ་ཡང་། འདོད་པ་འཕེལ་བ་དང་
རྗེས་སུ་མཐུན་པའི་རླུང་བསིལ་བ་དེས་འཇོམས་པར་བྱེད་དོ། །ཞེས་ལྷོ་ཕྱོགས་
མ་ལ་ཡཱའི་རླུང་ནི་རིགས་ཅན་སྤྱི་ལ་ཁྱབ་པའི་རིགས་བརྗོད་པའི་སྒྲ། ཚིག་རྐང་
དང་པོའི་ཐོག་མ་ན་ཡོད་པ་དེས་ཚིག་རྐང་གཞན་གསལ་བར་བྱས་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་ཤོང་ལོ་ཆེན་པོས།
པདྨ་བཞིན་ནོ་ཁྱོད་ཞལ་མཛེས་པ་འདི།
སེན་མོའི་འོད་ཀྱི་གེ་སར་ཕྲེང་བ་ཡི།།
ཕུན་ཚོགས་དམར་བའི་མདངས་ལྡན་བཞིན་རས་འདི།།
འཛུམ་པའི་སྤྱན་ཟུང་བུང་བའི་དཔལ་གྱིས་སོ། །ཞེས་པ་ལྟ་བུའམ་
ཡང་ན། (རང)ཆུ་འཛིན་ཉིད་དོ་ཀུན་གསལ་ཁྱོན་འགེབས་ཤིང༌།།
དལ་བུར་གཡོ་བའི་རླུང་དང་རབ་འགྲོགས་ཏེ།།
ཟིམ་ཟིམ་ཆར་གྱི་རྒྱུན་བཟང་ཡོངས་ཕབ་ནས།།
རི་ལུང་མ་ལུས་ཉམས་དགའི་སྤྲོ་སྣང་ལྡན། །ཅེས་པ་ལྟ་བུའོ།།
གསལ་བྱེད་ཀྱི་རྒྱན་གཉིས་པ་བྱ་བ་བརྗོད་པ་ཐོག་མའི་གསལ་བྱེད་ནི།
བྱ་ཚིག་ཐོག་མར་བཀོད་དེས་ཚིག།
གཞན་གསལ་བྱ་བརྗོད་ཐོག་མའི་གསལ།།
བྱ་བ་བརྗོད་པའི་ཚིག་ཐོག་མར་བཀོད་པ་དེས་ཚིག་རྐང་གཞན་རྣམས་ཀྱི་་་་་
227



བརྗོད་དོན་གསལ་བར་བྱེད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་
བ་ལས་བཤད་པ། །
རྒྱུ་འོ་ཆུ་གཏེར་བཞི་ངོགས་ཀྱི།།
སྐྱེད་མོས་ཚལ་དུ་སོ་ཅན་ཏེ།
ཁོར་ཡུག་རི་བོའི་ཁོངས་སུ་ཡང་།།
ཁྱོད་ཀྱི་ཡོན་ཏན་ཀུནྡའི་འོད།།
ཅེས་པ་སྟེ། གོ་དོན་ནི། འདིར་ཚིག་དང་པོའི་ཐོག་མར་རྒྱུའོ་ཞེས་པའི་བྱ་བ་
བརྗོད་པའི་ཚིག་དང་པོ་ན་ཡོད་པ་གསལ་བྱེད་དེ( སངས་རྒྱས་ཆོས་ལུགས་ཀྱི་་་
བཤད་སྲོལ་ལྟར)གླིང་བཞིའི་དབུས་ན་གནས་པའི་རི་དབང་ལྷུན་པོ་ལ་ལྟོས་་་་་
པའི་ཤར་ལྷོ་ནུབ་བྱང་གི་ཕྱོགས་ཆས་ཕྱེ་བའི་ཁོར་ཡུག་གི་རྒྱ་མཚོ་ཆེན་པོ་་་་་་་
བཞིའི་འགྲམ་ངོགས་ཀྱི་སྐྱེད་མོས་ཚལ་དུ་སོ་ཅན་ཏེ་གླང་པོའི་རྒྱལ་པོ་རྣམས
（《 མངོན་བརྗོད་འཆི་མེད་མཛོད》ལས། ས་སྲུང་བུ་དང་པདྨ་དཀར།།
གཡོན་འབྲེལ་མིག་སྨན་ས་ལ་དགའ། །མེ་ཏོག་སོ་ཅན་ས་ཀུན་པ། །ཆ་མཛེས་
ཕྱོགས་ཀྱི་གླང་པོ་བརྒྱད། །ཅེས་བཤད) རྒྱུའོ། །རྒྱལ་པོ་ཆེན་པོ་ཁྱོད་ཀྱི་ཡོན་
ཏན་གཏོང་ཕོད་ཆེ་བ་དང་སྙིང་སྟོབས་ལྡན་པ་ལ་སོགས་པའི་སྙན་གྲགས་་་་་་་
དཀར་པོ་མེ་ཏོག་ཀུནྡའི་འོད་དང་འདྲ་བ་རྣམས་འཇིག་རྟེན་ཁམས་འདིའི་་་་་
ཁོར་ཡུག་གི་ལྕགས་རིའི་ཁོངས་སུ་ཡང་རྒྱུའོ་ཞེས་གླང་པོ་སྐྱེད་ཚལ་དང་། རྒྱལ་
པོའི་སྙན་གྲགས་ལྕགས་རིའི་ཁོངས་སུ་ཞེས་པའི་ཚིག་སྦྱོར་ཡོངས་རྫོགས་ཚིག་་་་
རྐང་དང་པོ་ན་ཡོད་པའི་རྒྱུའོ་ཞེས་པའི་བྱ་ཚིག་དེས་གསལ་བར་བྱེད་པ་ལྟ་་་་་
བུའོ།།
228



དེའི་མཚན་གཞི་དཔེར་བརྗོད་ལ་འདར་པ་ལོ་ཙཱ་བས།
གང་བར་བྱས་སོ་ལྷག་བསམ་མི་མཇེད་ཞིང་།།
རྨད་བྱུང་ཡོན་ཏན་རིན་ཆེན་བདུན་གྱིས་ཏེ།
བཀྲེན་པས་བསྒྲིབས་པའི་སྐྱེ་བོའི་ཕོངས་པ་ཡང་།།
ཁྱོད་ཀྱི་གཏན་པ་མེད་པའི་སྦྱིན་པས་སོ། །ཞེས་པ་ལྟ་བུའོ།།
ཡང་ན། (རང)ཡོངས་སུ་གསལ་ལོ་བརྗིད་ཆགས་རྒྱང་རིང་གི།
འོད་སྟོང་ལྡན་པའི་མདུན་ལམ་ཡངས་པོ་སྟེ།
རླབས་ཆེན་རྒྱལ་ཁའི་དགའ་སྤྲོས་ཁེངས་པ་ཡི།།
ཡིད་འོང་བཞིན་གྱི་འཛུམ་མདངས་གསར་བ་ཡང་། །ཞེས་པ་ལྟ་བུའོ།།
གསལ་བྱེད་ཀྱི་རྒྱན་གསུམ་པ་ཡོན་ཏན་བརྗོད་པ་ཐོག་མའི་གསལ་བྱེད་ནི།
ཡོན་ཏན་ཐོག་མར་བཀོད་དེས་ཚིག།
གཞན་གསལ་ཡོན་ཏན་ཐོག་མའི་གསལ།།
འདོད་པའི་ཡོན་ཏན་ལྔ་སོགས་ཁྱད་ཆོས་སུ་རུང་བའི་ཡོན་ཏན་བརྗོད་་་་
པའི་ཚིག་ཐོག་མར་བཀོད་པ་དེས་ཚིག་རྐང་ལྷག་མ་གཞན་རྣམས་གསལ་བར་
བྱེད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྔོ་སངས་ཉིད་དོ་ཕྱོགས་རྣམས་ནི།།
དབྱར་སྐྱེས་ཆུ་འཛིན་ཕྲེང་བ་ཡིས།།
ས་ཡང་རྩྭ་སྔོན་གསར་བ་ནི།། ་
ཤིན་ཏུ་གཞོན་པའི་ཕྲེང་བས་སོ།།
ཞེས་པ་སྟེ། གོ་དོན་ནི། སྔོ་སངས་ཉིད་དོ། །དེ་ཡང་གང་ཞིག་ནམ་མཁའི་
ཕྱོགས་རྣམས་ནི་དབྱར་དུས་ལས་སྐྱེས་པའི་ཆུ་འཛིན་ཏེ་སྤྲིན་གྱི་ཕྲེང་བས་སོ། །
229



གནག
ས་གཞིའི་ཁྱོན་ཀུན་ཡང་རྩྭ་སྔོན་པོའི་མྱུ་གུ་གསར་བ་ཤིན་ཏུ་གཞོན་པ་སྟེ་་་་་་་
འཇམ་པའི་ཕྲེང་བ་དག་གིས་སོ། །ཞེས་པ་ལྟ་བུར་ཚིག་རྐང་དང་པོའི་ཐོག་མ་
ན་ཡོད་པའི་སྔོ་སངས་ཉིད་དོ་ཞེས་པའི་ཁ་དོག་གི་གཟུགས་ཀྱི་ཡོན་ཏན་བརྗོད་
པའི་ཚིག་དེས་ཚིག་རྐང་གཞན་གསུམ་གྱི་དོན་ཡོངས་རྫོགས་གསལ་བར་བྱེད་
པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
དམར་སེར་ཉིད་དོ་ཕྱོགས་ཀྱི་འཁོར་ལོའི་ཁྱོན།།
ཐུན་མཚམས་སྤྲིན་གྱི་སྣང་བ་གསར་བས་ཏེ།
འབྱུང་པོ་འཛིན་བྱེད་ཡུམ་གྱི་ཕང་བ་ཡང་། །
ངུར་སྨྲིག་རྒྱལ་མཚན་འཛིན་པ་རྣམས་ཀྱིས་སོ། །ཞེས་པ་ལྟ་བུའམ།
ཡང་ན། (རང》ཤིན་ཏུ་མྱུར་རོ་དུས་ཐུང་ཉིན་གཅིག་ཡུན།།
ཡོངས་སུ་འཁོར་བའི་ས་གཞི་རིལ་མོ་སྟེ།།
སུས་ཀྱང་འགོག་མིན་མདུན་ནས་མདུན་བསྐྱོད་པའི།།
ཤུགས་དྲག་ལོ་རྒྱུས་འཕྲུལ་གྱི་འཁོར་ལོ་ཡང་། །ཞེས་པ་ལྟ་བུའོ།།
གསལ་བྱེད་ཀྱི་རྒྱན་བཞི་པ་རྫས་བརྗོད་པ་ཐོག་མའི་གསལ་བྱེད་ནི།
ཁྱད་རྫས་ཐོག་མར་བཀོད་དེས་ཚིག།
གཞན་གསལ་རྫས་བརྗོད་ཐོག་མའི་གསལ།།
དངོས་པོ་གཞན་དང་ཐུན་མོང་མ་ཡིན་པའི་ཁྱད་ཆོས་ཅན་གྱི་རྫས་བརྗོད་པའི་
ཚིག་ཐོག་མར་ཡོད་པ་དེས་ཚིག་རྐང་ལྷག་མ་རྣམས་ཀྱི་བརྗོད་དོན་གསལ་བར་
བྱེད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱབ་འཇུག་རྣམ་གནོན་ལ་གནས་པས།།
230



དཱ་ནུའི་བུ་ཡི་འབྱོར་པ་དག།
གང་དུ་བཏང་ཞིང་ལྷ་རྣམས་ཀྱི། །
ཕུན་ཚོགས་གང་ན་གནས་པ་བླངས།།
ཞེས་པ་སྟེ། གོ་དོན་ནི། འདི་ལྷ་ཁྱབ་འཇུག་གིས་ལྷ་མ་ཡིན་ཡང་ནས་ཡང་དུ་
བཅོམ་པའི་གཏམ་རྒྱུད་ཡོད་པ་དང་སྦྱར་བ་སྟེ། ལྷ་མ་ཡིན་གྱི་དབང་པོ་སྟོབས་
ལྡན་ས་འོག་ཏུ་འཆིང་བར་བྱེད་པའི་རྣམ་གནོན་གྱི་སྟོབས་ཤུགས་ལ་གནས་་་་་
པས། དཱ་ནུའི་བུ་སྟེ་སྦྱིན་མའི་བུ་ལྷ་མ་ཡིན་གྱི་འབྱོར་པ་དེ་དག་ས་གནས་གང་
དུ་ཡང་མིང་ཙམ་མི་གྲགས་པར་བཏང་ཞིང་། ལྷ་རྣམས་ཀྱི་དཔལ་ཕུན་སུམ་
ཚོགས་པ་གང་ན་གནས་པ་ཐམས་ཅད་ཀྱང་རང་ཉིད་ཀྱིས་བླངས་སོ། །ཞེས་
ཁྱད་ཆོས་ཐུན་མོང་མ་ཡིན་པ་དང་ལྡན་པའི་ལྷ་ཡི་དབང་པོ་ཁྱབ་འཇུག་གི་་་་་
རྫས་བརྗོད་པའི་ཚིག་ཐོག་མར་ཡོད་པ་དེས་ཚིག་རྐང་ལྷག་མའི་དོན་གསལ་་་་་
བར་བྱེད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
ཆུ་བོའི་གཏེར་འདི་རླབས་ཀྱི་ཕྲེང་བ་མང་།།
དུས་ལས་ཡོལ་བ་མེད་པར་འཕེན་ཞིང་དེ།།
རིང་ནས་རྣ་བའི་གྲགས་འབར་དོན་མཐུན་ཚོགས།།
རེ་བ་སྙིང་ལ་བཀོད་དེ་འདུག་པའི་གནས། །ཞེས་པ་ལྟ་བུའམ།
ཡང་ན། (རང)གློག་ཞུན་སྒྲོན་མེས་སྲོད་ཀྱི་དུས་སུ་ཡང་།
ཉིན་མོར་འཁྲུལ་བའི་འཆར་སྣང་སྐྱེད་བྱེད་ཅིང་།།
ལུས་བཀྲ་འབྱུང་པོའི་བྱ་ཡི་མིག་ལམ་དུ།།
མུན་པའི་གོ་སྐབས་ཅི་ཡང་ཐོབ་པར་གྱུར། །ཅེས་པ་ལྟ་བུའོ།།
231



གསལ་བྱེད་ཀྱི་རྒྱུན་ལྔ་པ་རིགས་བརྗོད་པ་བར་གྱི་གསལ་བྱེད་ནི།
རིགས་ཚིག་བར་དུ་བཀོད་དེས་ཚིག།
གཞན་གསལ་བར་གྱི་རིགས་བརྗོད་གསལ།།
རིགས་ཅན་སྤྱི་ལ་ཁྱབ་པའི་རིགས་བརྗོད་པའི་ཚིག་ཅིག་ཚིགས་བཅད་ཀྱི་
བར་དུ་བཀོད་པ་དེས་གོང་འོག་གི་ཚིག་ཀུན་གསལ་བར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
གར་བྱེད་ནི་ཙུ་ལ་ཕང་དུ།།
གླུ་ཡང་ལེན་ནོ་མདོངས་མཐའ་ཅན།།
དགའ་བ་རྒྱས་པའི་མིག་དག་ཀྱང་།།
ཆུ་འཛིན་ལ་ནི་གཏོད་པར་བྱེད།།
ཅེས་པ་སྟེ། གོ་དོན་ནི། དགའ་བའི་གར་བྱེད་དེ་ཤིང་ནི་ཙུ་ལ་སྟེ་རྒྱ་ལྕང་གི་
ཡལ་གའི་ཕང་དུ་འཛེགས་ནས་གླུ་ཡང་ལེན་ནོ། །བྱེད་པ་པོ་སུ་ཞེ་ན་མདོངས་
མཐའ་ཅན་ཏེ་རྨ་བྱས་ཆར་སྤྲིན་གྱི་དགའ་སྟོན་ལས་སྐྱེས་པའི་དགའ་བ་ཡོངས་
སུ་རྒྱས་པའི་མིག་དག་ཀྱང་ཆུ་འཛིན་ཏེ་སྤྲིན་ལ་གཏོད་པར་བྱེད་དོ། །ཞེས་
མདོངས་མཐའ་ཅན་རྨ་བྱའི་རིགས་བརྗོད་པའི་ཚིག་བར་དུ་བཀོད་པ་དེས་་་་་
གོང་འོག་གི་ཚིག་གཞན་གསལ་བར་བྱེད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་གུང་ཐང་བསྟན་པའི་སྒྲོན་མེས།
འདབ་མའི་རླུང་གིས་རི་བོ་རལ་བྱེད་ཅིང་།།
གཟི་བྱིན་སེར་སྐྱའི་དཔལ་འབར་ནམ་མཁའ་ལྡིང་།།
མི་བཟད་ཤུགས་དྲག་སྡེར་མོའི་གདེངས་ཀ་ཡིས།།
ཀླུ་དབང་ཚོགས་ཀྱི་སྙིང་རྩ་ལྐོག་མར་འབྱིན། །ཞེས་པ་ལྟ་བུའམ།
232



ཡང་ན། (རང)ཡིད་འོང་འཛུམ་མདངས་ངོམ་པའི་རྣམ་འགྱུར་བཅས།།
སྙན་འཇེབས་གླུ་དབྱངས་ལེན་མཁས་ཟློས་གར་མཁན།།
འགྱུར་ཁུགས་མགྲིན་པ་བདེ་བའི་ཕུལ་བྱུང་རྩལ།།
བསྟན་ཚེ་ཀུན་གྱི་ཡིད་ལ་ངལ་གསོ་སྦྱིན། །ཅེས་པ་ལྟ་བུའོ།
གསལ་བྱེད་ཀྱི་རྒྱན་དྲུག་པ་བྱ་བ་བརྗོད་པ་བར་གྱི་གསལ་བྱེད་ནི།
བྱ་ཚིག་བར་དུ་བཀོད་པ་དེས།།
གཞན་གསལ་བར་གྱི་བྱ་བརྗོད་གསལ།།
བྱ་བ་བརྗོད་པའི་ཚིག་བར་དུ་བཀོད་པ་དེས། གོང་འོག་གི་ཚིག་ཀུན་གསལ་
བར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
དྲི་བཞོན་དལ་བུ་འགྱུར་བྱེད་དེ།།
ཟླ་བ་དག་ཀྱང་མེ་རུ་འགྱུར།།
ཙན་དན་བྱུག་པ་ལྷུང་བ་ཡང་།།
མཚོན་ལྷུང་འཁྱམས་པ་རྣམས་ལའོ།།
ཞེས་པ་སྟེ། གོ་དོན་ནི། དྲི་བཞོན་ཏེ་རླུང་དལ་བུར་རྒྱུ་བའི་རེག་བྱ་འཇམ་པོ་
ཡང་ཚ་ཞིང་རྩུབ་པའི་རེག་བྱར་འགྱུར་ཞིང་། ཟླ་བའི་འོད་ཟེར་བསིལ་བའི་
རང་བཞིན་ཅན་ཡང་མེ་རུ་འགྱུར་བ་དང་། ཙན་དན་གྱི་བྱུག་པའང་གདུང་བ་
སྐྱེད་པར་བྱེད་པའི་མཚོན་ཆ་ལུས་ལ་ལྷུང་བ་ལྟ་བུར་འགྱུར་བ་སྟེ། དེ་ཡང་སུ་
ཞིག་གི་ཡུལ་ལ་འགྱུར་ན། རང་གི་ཡུལ་ནས་ཡུལ་གཞན་ཐག་རིང་པོར་འཁྱམས་
པའི་མགྲོན་པོ་རང་གི་བུད་མེད་དང་བྲལ་ནས་ཡུན་རིང་པོར་ལོན་པ་རྣམས་་་་
ལའོ། །ཞེས་ཚིགས་བཅད་ཀྱི་དབུས་ན་ཡོད་པའི་བྱ་ཚིག་འགྱུར་ཞེས་པ་དེས་
༡33



གོང་འོག་གི་ཚིག་གཞན་གསལ་བར་བྱེད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་གུང་ཐང་བསྟན་པའི་སྒྲོན་མེས།
ལེགས་བཤད་ཟབ་མོའི་གཏམ་གྱིས་མཁས་རློམ་དང་།
ཉིན་བྱེད་གཟི་ཡིས་སྲིན་བྱ་ལོང་བར་བྱེད།།
ཡིད་སྲུབས་དགའ་མ་དང་མཚུངས་མཛེས་མ་ཡིས།།
ཟུར་མིག་གཡོ་བས་འདོད་ལྡན་སྐྱེ་བོ་རྣམས། །ཞེས་པ་ལྟ་བུའམ།
ཡང་ན།
(རང)དྲང་པོའི་གཏམ་གྱིས་བླུན་པོའི་ཁེངས་སེམས་དང༌།།
ཉག་ཕྲན་མདའ་ཡིས་བྲག་རི་འབིགས་པར་བྱེད།།
བཟོད་མེད་མྱ་ངན་གདུང་བའི་ཚེར་མ་ཡིས། །
མཛའ་གྲོགས་དང་བྲལ་སྐྱེ་བོའི་སྙིང་དག་ཀྱང་། །ཞེས་ལྟ་བུའོ།།
གསལ་བྱེད་ཀྱི་རྒྱན་བདུན་པ་རིགས་བརྗོད་པ་མཐའ་ཡི་གསལ་བྱེད་ནི།
རིགས་ཚིག་ཐ་མར་བཀོད་པ་དེས།།
གོང་གསལ་རིགས་བརྗོད་ཐ་མའི་གསལ།།
རིགས་ཅན་སྤྱི་ལ་ཁྱབ་པའི་རིགས་བརྗོད་པའི་ཚིག་ཐ་མར་བཀོད་པ་དེས་
གོང་གི་ཚིག་བ།ཞན་གསལ་བར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཆུ་འཛིན་གྱིས་ནི་རབ་གཏོར་ཆུ།།
ཁྱིམ་གྱི་གཙུག་ཕུད་ལྡན་པའི་ཚོགས།།
གློག་གི་ཐག་པ་གཡོ་བ་ཡང་།།
མེ་ཏོག་གཞུ་ཅན་དག་གི་དཔུང་།།
ཞེས་པ་སྟེ། གོ་དོན་ནི། དབྱར་གྱི་དུས་སུ་ཆུ་འཛིན་ཏེ་ཆར་སྤྲིན་སྔོན་པོས་
234



རབ་ཏུ་གཏོར་བའི་ཆུ་དང་། ཁྱིམ་གྱི་གཙུག་ཕུད་ལྡན་པ་སྟེ་ཁྱིམ་དུ་བདག་
གིར་བཟུང་བའི་རྨ་བྱའི་ཁྱུ་ཚོགས་གར་བྱེད་པ་དང་། གློག་གི་ཐག་པ་འཁྱུག་
འཁྱུག་ཏུ་གཡོ་བའི་དཔལ་དེ་ཡང༌། སྐྱེ་བོ་འདོད་ཆགས་དང་ལྡན་པ་རྣམས་ལ་
འདོད་པའི་དྲན་པ་བསྐྱེད་ནས་སེམས་རང་དབང་མེད་པར་འཇོམས་པར་བྱེད་
པའི་ཕྱིར་མེ་ཏོག་གཞུ་ཅན་ཏེ་འདོད་ལྷའི་དམག་དཔུང་ཡིན་ནོ། །ཞེས་པ་ལྟ་
བུར། རིགས་བརྗོད་པའི་སྒྲ་མེ་ཏོག་གཞུ་ཅན་ཞེས་ཚིག་རྐང་ཐ་མར་བཀོད་པ་
དེས་གོང་གི་ཚིག་གཞན་དག་གསལ་བར་བྱེད་པ་ལྟ་བུའོ།། ་
དེའི་མཚན་གཞི་དཔེར་བརྗོད་ལ་བོད་མཁས་པས།
འགའ་ཞིག་རྩོམ་འཆད་རྩོད་པས་གཞན་རྗེས་འཛིན།།
ལ་ལ་མི་སྨྲ་དབེན་པའི་ནགས་འདབས་བསྟེན།།
གཞན་དག་བྱ་བ་ལས་ཀྱི་འཁོར་ལོ་ཡིས།།
བསྟན་པ་འཛིན་པ་འདི་ཀུན་དམ་པའི་མགོན། །ཞེས་པ་ལྟ་བུའམ།
ཡང་ན། (རང》ཞུམ་མེད་སྙིང་སྟོབས་འབར་བའི་དཔལ་གྱིས་བརྗིད།།
ཕུལ་བྱུང་རིག་གནས་ནོར་བུའི་མཛོད་ཀྱིས་ཕྱུག།
ངོ་མཚར་ལོ་རྒྱུས་ཡུན་རིང་ལྡན་པ་ཡི།།
མི་རིགས་ཁག་རྣམས་འཛམ་གླིང་མཛེས་པའི་རྒྱན། །ཞེས་པ་ལྟ་བུའོ།།
གསལ་བྱེད་ཀྱི་རྒྱན་བརྒྱད་པ་བྱ་བ་བརྗོད་པ་ཐ་མའི་གསལ་བྱེད་ནི།
བྱ་ཚིག་མཐར་གནས་གོང་གི་ཚིག།
གསལ་བྱེད་བྱ་བརྗོད་ཐ་མའི་གསལ།།
བྱ་བ་བརྗོད་པའི་ཚིག་ཐ་མར་གནས་པ་དེས་གོང་གི་ཚིག་རྣམས་གསལ་བར་་་་་
བྱེད་པ་ཞིག་ཡིན་ཏེ།
235



དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱོད་ཀྱིས་ཨུཏྤལ་རྣ་བ་ལ།།
འདོད་པས་མདའ་ནི་མདའ་སྟན་ལ།།
ངས དེས)ཀྱང་སེམས་ནི་འཆི་བ་ལ།།
གསུམ་པོ་འདི་ནི་མཉམ་དུ་བྱས།།
ཞེས་པ་སྟེ། གོ་དོན་ནི། མཛེས་མ་འགའ་ཞིག་གིས་ཨུཏྤལ་རྣ་རྒྱན་དུ་བྱས་པའི་
ཚེ། གྲོགས་པོ་འགའ་ཞིག་གིས་ཁྱོད་ཀྱིས་མེ་ཏོག་ཨུཏྤལ་རྣ་བ་ལ་རྒྱན་དུ་དང་།
དུས་དེར་འདོད་པའི་ལྷས་མེ་ཏོག་གི་མདའ་ནི་མདའ་སྟན་ཏེ་གཞུ་ལ་འགོད་པ་
དང༌། ངས( དེས)ཀྱང་སེམས་ཆགས་པས་བརྒྱལ་ནས་འཆི་བར་ཕྱོགས་པ་སྟེ་
བྱ་བ་གསུམ་པོ་འདི་ནི་དུས་མཉམ་དུ་བྱས་སོ།།
ཞེས་བརྗོད་པ་ལྟ་བུར་ཚིག་རྐང་ཐ་མའི་མཇུག་གི་མཉམ་དུ་བྱས་ཞེས་་་་་་་
པའི་བྱ་ཚིག་དེས་གོང་གི་ཚིག་གཞན་རྣམས་གསལ་བར་བྱེད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།།
འབྱུང་འཁྲུགས་ནད་ཀྱི་ཟུག་རྔུས་ལུས་ཕུང་སྟེ།།
རྣམ་གཡེང་ཞགས་ཐག་དམ་པོས་དེ་བཞིན་ཡིད།།
གཞན་དབང་སྒྲོག་གིས་དོན་གཉེར་རེ་བའི་གནས།།
གཞན་དུ་འཕྱུགས་པ་མེད་པར་རྣམ་པར་བསྡམས། །ཞེས་པ་ལྟ་བུའམ།
(རང)ཉ་རྒྱས་ཟླ་བའི་འོད་ཀྱིས་ཆུ་གཏེར་ཆེ།།
སྦྲང་ཆར་སྙོམས་པར་འབབ་པས་ལོ་ཏོག་བཅུད།།
འབད་བརྩོན་ལྡན་པས་སྐྱེ་བོའི་བློ་གྲོས་རྩལ།།
རྒྱུན་ཆད་མེད་པར་ཉིན་བཞིན་གོང་དུ་འཕེལ། །ཞེས་པ་ལྟ་བུའོ།།
ཡང
236
，
，，
，，，，-
--
-
-
-



གསལ་བྱེད་ཀྱི་རྒྱན་དགུ་པ་ཕྲེང་བའི་གསལ་བྱེད་ནི།
སྔ་ཕྱི་རིམ་བཞིན་ཕྲེང་བ་ལྟར།།
གསལ་བྱེད་ཕྲེང་བའི་གསལ་བྱེད་ཡིན།།
གསལ་བྱེད་ཀྱི་ཚིག་ཐོག་མཐའ་བར་གསུམ་གང་རུང་དུ་ཡོད་ཅིང་། ཕྱི་མ་ཕྱི་
མ་རྣམས་རིམ་པ་བཞིན་དུ་སྔ་མ་སྔ་མའི་རྒྱུན་ལ་ལྟོས་པའི་ཕྲེང་བ་སྟར་ཆགས་
སུ་བརྒྱུས་པ་ལྟར་གནས་ཤིང་། དེ་ཐམས་ཅད་བྱ་བ་བརྗོད་པའི་ཚིག་གཅིག་
གིས་གསལ་བར་བྱེད་པ་ཞིག་ཡིན་ཏེ། །
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
དཀར་ཕྱོགས་ཀྱིས་ནི་འོད་དཀར་ཅན།།
འཕེལ་བྱེད་དེ་ཡིས་མདའ་ལྔ་པ།།
དེས་ཀྱང་ཆགས་མདངས་ཆགས་མདངས་ཀྱིས།།
ན་ཆུང་དགའ་བའི་དགའ་སྟོན་དཔལ།།
ཞེས་པ་སྟེ། གོ་དོན་ནི། དཀར་ཕྱོགས་ཏེ་ཟླ་བའི་དཀར་ཆ་གོང་དུ་འཕེལ་བའི་
ཡར་ཚེས་ཀྱི་ཕྱོགས་དེས་འོད་དཀར་ཅན་ཏེ་ཟླ་བའི་དཀྱིལ་འཁོར་གྱི་ཆ་ཤས་་་་
འཕེལ་ཞིང་གང་བར་བྱེད་ཅིང་། ཟླ་བ་དེས་མདའ་ལྔ་པ་སྟེ་འདོད་ལྡན་རྣམས་
ཀྱི་འདོད་ཆགས་འཕེལ་བར་བྱེད་ལ། འདོད་ཆགས་དེས་ཀྱང་ལང་ཚོ་ཅན་
རྣམས་ལ་ཆགས་པའི་མདངས་ཀྱི་དམར་བ་ལ་སོགས་པའི་འདོད་པའི་རྣམ་་་་
འགྱུར་འཕེལ་བར་བྱེད་ཅིང་། དེས་ཀྱང་ན་ཆུང་མ་རྣམས་ཀྱི་དགའ་བའི་
དགའ་སྟོན་གྱི་དཔལ་ཏེ་འདོད་པ་སྤྱོད་པ་འཕེལ་བར་བྱེད་དོ། །ཞེས་པ་འདི་
ལྟ་བུར། ཚིག་རྐང་གཉིས་པའི་མགོར་ཡོད་པའི་འཕེལ་བྱེད་ཅེས་པ་བྱ་བ་
བརྗོད་པའི་ཚིག་གིས་ཚིག་རྐང་གཞན་རྣམས་ཀྱི་དོན་གསལ་བར་བྱེད་པས་ན་
237



ཚིག་རྐང་དང་པོའི་གསལ་བྱེད་ཡིན་ནའང་། ཕྱི་མ་ཕྱི་མ་འཕེལ་བ་སྔ་མ་སྔ་
མའི་རྒྱུ་རྐྱེན་ལ་ལྟོས་པའི་འབྲེལ་བ་ཕྲེང་བ་བསྒྲིགས་པ་ལྟར་གནས་ཤིང་། དེ་
ཐམས་ཅད་ཀྱང་འཕེལ་བྱེད་ཅེས་པའི་ཚིག་གཅིག་པོ་དེས་གསལ་བར་བྱེད་པ་
ལྟ་བུའོ། །དེའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།
ལེགས་ལྡན་དཔྱིད་ཀྱིས་ཆར་དུས་ལང་ཚོའི་དཔལ།།
དབྱར་གྱི་རྐང་འཐུང་འདབ་འབྲས་ལྗང་གཞོན་སྤེལ།།
དེས་ཀྱང་སྟོན་གྱི་དུས་བསྐྱེད་འབྲས་ལྡན་མས།།
གསར་ཚེས་གནམ་ལོའི་དགའ་སྟོན་འགུགས་པར་བྱེད། །ཅེས་པ་ལྟ་
བུའམ།
ཡང་ན། (རང)གནས་ལྔ་རིག་པ་ཐོན་མི་ལོ་ཙཱ་བས།།
བོད་ཡིག་སྲོལ་བཟང་བཏོད་པས་རིག་གནས་སྒོ།
ལེགས་ཕྱེ་དེ་ཡིས་ཀུན་གྱི་བློ་གྲོས་མིག།
དེ་ལས་ངོ་མཚར་ལོ་རྒྱུས་ནོར་བུའི་གཏེར། །ཞེས་པ་ལྟ་བུའོ།།
གསལ་བྱེད་ཀྱི་རྒྱན་བཅུ་པ་འགལ་བའི་དོན་གྱི་གསལ་བྱེད་ནི།།
གསལ་བྱེད་གཅིག་གིས་འགལ་བྱ་གཉིས།།
མཉམ་བསྟན་འགལ་བའི་གསལ་བྱེད་དོ།།
གསལ་བྱེད་ཀྱི་ཚིག་གཅིག་གིས་བྱ་བ་འགལ་བ་གཉིས་བསྟན་པའི་སྒོ་ནས་་་་་་་
བརྗོད་དོན་གསལ་བར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རླུང་གིས་གཙུབས་པའི་ཆུ་ཐིགས་ཅན།།
སྤྲིན་གྱིས་ལུས་མེད་དག་གི་ནི།།
238



ཨ་བ་ལེ་བ་འཕེལ་བར་བྱེད།།
རྡུལ་གྱི་དག་ནི་སེལ་བར་བྱེད།།
ཅེས་པ་སྟེ། གོ་དོན་ནི། རླུང་དལ་བུ་དག་གིས་གཙུབས་པའི་ཆུ་ཐིགས་ཅན་
ཆར་སྤྲིན་ཀྱི་ཚོགས་འདིས་ལུས་མེད་འདོད་པའི་ཨ་བ་ལེ་བ་སྟེ། གོས་པ་འཕེལ་
བར་བྱེད་ལ། ལུས་རྡུལ་གྱི་ཨ་བ་ལེ་བ་སེལ་བར་བྱེད་དོ། །ཞེས་པའི་ཚིག་
འདིས་ནི་བྱེད་པ་པོ་ཆ་འདྲ་བ་སྤྲིན་གྱི་ལས་སུ་སྒྱུར་པ་ཨ་བ་ལེ་བའི་ཚིག་གིས་་་
འཕེལ་བ་དང་སེལ་བའི་བྱ་བ་འགལ་བ་གཉིས་སྦྱར་བའི་སྒོ་ནས་བརྗོད་དོན་་་་
གསལ་བ་ལྟ་བུའོ། །
དེའི་མཚན་གཞི་དཔེར་བརྗོད་ལ་བོད་མཁས་པས།
གསེར་གྱི་འོད་ཆགས་མཚན་དཔེའི་དཔལ་རྫོགས་པ།།
རྒྱལ་སྐུའི་སྣང་བརྙན་ཡིད་ལ་འཕོས་པའི་མོད།།
དད་སྟོབས་འབར་བའི་ལུས་སྟོབས་ཆེར་རྒྱས་ཀྱང་།།
ཆགས་དང་སྐྲག་པའི་ལུས་སྐྱེས་རྣམ་པར་ཉམས། །ཞེས་པ་ལྟ་བུའམ།
ཡང་ན། (རང)རྣམ་མང་རིག་གཞུང་སློབ་པའི་འབད་བརྩོན་གྱིས།།
ཤེས་ལྡན་སྐྱེ་བོའི་བློ་གྲོས་རབ་གསལ་ཞིང་།།
རྣམ་གཡེང་ལེ་ལོས་དུས་འདའ་བླུན་པོའི་ཚོགས།།
ཕྱིར་ཞིང་བློ་གྲོས་ཆེས་ཆེར་རྨོངས་པར་བྱེད། །ཅེས་པ་ལྟ་བུའོ།།
གསལ་བྱེད་ཀྱི་རྒྱན་བཅུ་གཅིག་པ་དོན་གཅིག་པའི་གསལ་བྱེད་ནི།
དོན་གཅིག་དུ་མའི་རྣམ་གྲངས་ཀྱིས།།
གསལ་སྟོན་དོན་གཅིག་གསལ་བྱེད་དོ།།
བརྗོད་བྱའི་དོན་གཅིག་གི་བྱ་བ་གཅིག་ཚིག་གི་རྣམ་གྲངས་མང་པོའི་སྒོ་ནས་་་་
239



གསལ་བར་བྱེད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་
བ ཤད་པ།
ཆུ་འཛིན་དག་གི་ཕྲེང་བ་འདིས།།
ཕྱོགས་རྣམས་ཀྱི་ནི་གོ་སྐབས་ཕྲོགས།།
སྐར་མ་ཡི་ནི་ཚོགས་རྣམས་འཛིན།།
དེང་ཡང་བདག་གི་སྲོག་རྣམས་ལེན།།
ཞེས་པ་སྟེ། གོ་དོན་ནི། ཆུ་འཛིན་ཏེ་ཆར་སྤྲིན་སྔོན་པོའི་ཕྲེང་བ་འདིས་ཤར་
ལ་སོགས་པའི་ཕྱོགས་རྣམས་གྱི་གོ་སྐབས་ཡངས་པ་རྣམས་ཕྲོགས་ཤིང་བཀག
ནམ་མཁའི་ཁམས་སུ་གནས་པའི་སྐར་མའི་ཚོགས་རྣམས་ཀྱང་བཟུང་བ་སྟེ་མི་
སྣང་བར་བྱས། མཛའ་བོ་དང་བྲལ་བས་ཉེན་པ་བདག་གི་རྒྱུད་ལ་ཆགས་པ་
དྲག་པོ་བསྐྱེད་དེ། དེའི་གདུང་བས་སྲོག་རྣམས་ཀྱང་ལེན་པར་བྱེད་དོ། །ཞེས་
པའི་ཚིག་འདིར་བྱེད་པ་པོར་གྱུར་པའི་བྱ་བ་ནི་ཕྲོགས་སོ་བཟུང་ངོ་ལེན་ནོ་་་་་་
ཞེས་པའི་བྱ་ཚིག་མང་པོས་བསྟན་ཀྱང་། དོན་གཅིག་སྟེ། སྤྲིན་ཆེ་ཆེར་
འཁྲིགས་ཤིང་གཏིབས་པའི་བྱ་བ་དེ་ཁོ་ན་གསལ་བར་བྱེད་པ་ལྟ་བུའོ།།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
བྱིས་བློ་དྲི་མ་ཅན་གྱིས་ཆོས་ཤེས་ཀྱང་།།
ང་རྒྱལ་དབུགས་རྒོད་སྟོད་དུ་ཆེར་བརྩེགས་ཤིང་།།
གཞན་ལ་ཁྱད་གསོད་ལུད་པ་ཕྱོགས་བཅུར་འཕེན།།
ཆོས་སྤོང་དམ་པ་དམོད་པའི་ཉེས་པ་བསྐྱེད། །ཅེས་པ་ལྟ་བུའམ།
ཡང་ན། (རང)གསོ་རིག་སྦྱངས་པ་མཐར་སོན་སྨན་པ་ཀུན།།
སྣ་ཚོགས་སྨན་གྱི་སྦྱོར་བས་ནད་གསོས་ཤིང་།།
240



གཏར་བསྲེགས་གཤགས་བཅོས་ཡུན་ཐུང་ཟུག་རྔུ་ཡིས།།
ལོ་བརྒྱའི་གདུང་བ་འཇོམས་མཁས་ཨེ་མ་མཚར། །ཞེས་པ་ལྟ་བུའོ།།
གསལ་བྱེད་ཀྱི་རྒྱན་བཅུ་གཉིས་པ་སྦྱར་བའི་གསལ་བྱེད་ནི།
སྦྱར་ཆོས་འདྲ་མཚུངས་གཞི་གཉིས་པོ།།
འབྲེལ་བྱས་སྦྱར་བའི་གསལ་བྱེད་དོ།།
སྦྱར་ཆོས་རིགས་འདྲ་བ་རྣམས་སྦྱར་གཞི་གཉིས་ལ་ཐུན་མོང་དུ་སྦྱར་ནས་་་་་་་
གསལ་བར་བྱེད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་
བཤད་པ།
དྲི་ཡི་བཞོན་པ་ཡིད་འོང་མཐོ།།
སྔོ་སངས་ཏ་མཱ་ལ་ཡི་འོད།།
སྤྲིན་ནི་མཁའ་ལ་རྒྱུ་བྱེད་དེ།།
གླང་ཆེན་འདི་དག་ས་ལའོ།།
ཞེས་པ་སྟེ། གོ་དོན་ནི། དྲི་ཡི་བཞོན་པ་སྟེ་ཡིད་དུ་འོང་བའི་རླུང་དང་ལྡན་
ཞིང་། (སྤྲིན་ནི་རླུང་དང་མཉམ་དུ་འགྲོགས་པ་དང་། གླང་པོ་ཆེ་ནི་སྤྱི་བོའི་
ཀླད་པ་ལས་བབས་པའི་འགྲམ་ཆང་གིས་ཡིད་དུ་འོང་བའི་དྲི་ཞིམ་དང་ལྡན་་་་་
པའི་དབུགས་འཐུལ་བ།) མཐོན་པོར་གནས་པ་དང༌། (སྤྲིན་ནི་ནམ་མཁའི་
དབྱིངས་སུ་མཐོན་པོར་གནས་ཤིང་། གླང་པོ་ཆེ་ནི་གཟུགས་བོང་ཆེ་བས་
དཔངས་མཐོ་བ།) ཁ་དོག་སྔོ་སངས་ལྗོན་ཤིང་ཏ་མཱ་ལ་ཡི(རྒྱ་མཚོ་ཆེན་པོའི་
འགྲམ་དུ་སྐྱེ་བའི་ལྗོན་ཤིང་ལོ་མ་སྔོན་པོ་ཞིག)མདོག་དང་འདྲ་བའི་སྤྲིན་ནི་་་་་
ནམ་མཁའ་ལ་རྒྱུ་བར་བྱེད་དེ། གླང་པོ་ཆེ་ནི་ས་གཞིའི་སྟེང་དུའོ། །ཞེས་པ་ལྟ་
བུར། ཁྱད་གཞི་སྤྲིན་དང་གླང་པོ་ཆེ་གཉིས་ཀའི་ཁྱད་ཆོས་མཚུངས་ཤིང་། དེ་
241



གཉིས་ཀ་འགྲོ་འོང་གི་བྱ་བ་ཐུན་མོང་དུ་བྱེད་པར་སྟོན་པའི་གསལ་བྱེད་ཀྱི་་་་་
ཚིག་རྒྱུའོ། །ཞེས་པའི་ཚིག་དང་འབྲེལ་བ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
ཁོར་ཡུག་བསུང་ཞིམ་ངད་ཀྱིས་འགེངས་མཛད་ཅིང་།།
ཀུན་ལ་ཅི་འདོད་སྩོལ་བའི་དཔག་བསམ་དབང་།།
ལྗོན་པའི་མཆོག་དེ་ཡོངས་འདུའི་ཚལ་ན་བརྗིད།།
ཐམས་ཅད་གཟིགས་དེ་མོས་པ་རྒྱ་མཚོའི་ངོར།།ཞེས་པ་ལྟ་བུའམ།།
ཡང་ན། （རང)སྔོ་སངས་བཻཌཱུར་ཞུན་མའི་མདངས་འཛིན་ཅིང་།།
མཚན་མོ་རྒྱུ་སྐར་གཟུགས་བརྙན་ཀུན་གསལ་བའི།།
ཞི་བདེ་རྒྱ་མཚོ་ཤར་ཕྱེད་གོ་ལར་ཏེ།
མེ་ཞལ་ལམ་ཡངས་སྟེང་གི་ཕྱོགས་སུ་གནས། །ཞེས་པ་ལྟ་བུའོ།།
(8)དོན་རྒྱན་སོ་ལྔའི་ནང་གསེས་ལྔ་པ་བསྐོར་བའི་རྒྱན།
（༡)བསྐོར་བའི་རྒྱུན་གྱི་ངོ་བོ་བཤད་པ།
ཚིག་དོན་གང་རུང་གནས་གསུམ་དུ།།
ཡང་ཡང་བཟླས་པ་བསྐོར་བའི་རྒྱན།།
བརྗོད་འདོད་ཀྱི་དངོས་པོ་གང་ཞིག་སྟོན་པའི་ཚིག་དང་ཡང་ན་དོན་གྱི་
ངོ་བོའི་སྒོ་ནས་གནས་གསུམ་གང་རུང་དུ་ཡང་བསྐོར་བསྐྱར་བསྐོར་དུ་བཟླས་
ཤིང་བསྐོར་བའི་རྒྱན་ཞིག་ཡིན།
（༢)བསྐོར་བའི་རྒྱན་གྱི་རྣམ་གྲངས་བཤད་པ།
དོན་བསྐོར་ཚིག་བསྐོར་གཉིས་ཀར་བསྐོར།།
བསྐོར་བའི་རྒྱན་ནི་རྣམ་པ་གསུམ།།
242



བསྐོར་བའི་རྒྱན་དེ་ལ་རིགས་མི་འདྲ་བའི་སྒོ་ནས་ཕྱེ་ན། དོན་གཅིག་
ཚིག་མི་འདྲ་བའི་སྒོ་ནས་བསྐོར་བའི་དོན་བསྐོར་དང་། དོན་མི་འདྲ་བ་རྣམས་
རྗོད་བྱེད་ཀྱི་ཚིག་གཅིག་ལ་བསྐོར་བའི་ཚིག་ལ་བསྐོར་བ་དང༌། ཚིག་དོན་
གཉིས་སོ་སོར་འདྲ་མཉམ་དུ་བསྐོར་བའི་གཉིས་ཀར་བསྐོར་བ་བཅས་རྣམ་པ་
གསུམ་ཡོད། །
(༣)བསྐོར་བའི་རྒྱན་སོ་སོའི་ངོས་འཛིན་བཤད་པ།
བསྐོར་བའི་རྒྱུན་གྱི་ནང་གསེས་དང་པོ་དོན་ལ་བསྐོར་བ་ནི།
མི་འདྲའི་ཚིག་གིས་དོན་གཅིག་ལ། །
ཡང་ཡང་བསྐོར་བ་དོན་ལ་བསྐོར།།
རྗོད་བྱེད་ཚིག་གི་རྣམ་པ་མི་འདྲ་བའི་སྒོ་ནས་བརྗོད་བྱའི་དོན་གཅིག་་་་་
ཉིད་ཡང་ཡང་བསྐྱར་བསྐོར་དུ་བཟླས་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཀ་ཀ་དམྤ་ནི་རྣམ་པར་རྒྱས་། །ཀུ་ཊ་ཛིཀྐ་མ་རབ་གསལ།།
ཀནྡམྱ་ནི་རབ་ཏུ་ཕྱེ། །ཀ་ཀུ་བྷ་ཡང་གྱེས་པར་གྱུར།།
ཞེས་པ་སྟེ། ཀ་ཀ་དམྤ་སྟེ་ཤིང་ཚོགས་ཅན་མ་ཞེས་བྱ་བའི་འདབ་མ་རྣམ་པར་
རྒྱས་ལ། ཀུ་ཊ་ཛ་སྟེ་དུག་མོ་ཉུང་གི་ཤིང་དང་། ཨུཏྟ་མ་ནི་མེ་ཏོག་ཁ་འབུས་
པ་སྟེ་རབ་ཏུ་གསལ་ཞིང་། ཀནྡ་མྱ་སྟེ་ཆུ་ཤིང་གི་ཁ་ནི་རབ་ཏུ་ཕྱེ་ཞིང་། ཀ་ཀུ་
བྷ་ཞེས་པའི་ཤིང་ཨརྫུན་ཡང་འདབ་མ་ཁ་རབ་ཏུ་རྒྱས་པར་གྱུར་ཏོ། །ཞེས་པ་
ལྟ་བུར་བརྗོད་བྱའི་དོན་གྱི་ངོ་བོ་ནི། རབ་ཏུ་གསལ་བ་དང༌། རབ་ཏུ་ཕྱེ་བ།
གྱེས་པར་གྱུར་པ་སོགས་ཚིག་མི་འདྲ་བ་བསྟན་པ་ཡིན་ཀྱང་བརྗོད་དོན་ཤིང་མི་
འདྲ་བ་བཞི་པོ་དེ་དག་རྒྱས་པར་གྱུར་པའི་བྱ་བ་གཅིག་བྱས་པར་སྟོན་པ་ལྟ་་་་
243



བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
ཟླ་འོད་ཟེར་གྱིས་ཀུནྡའི་གེ་སར་གསལ།།
འོད་སྟོང་ལྡན་པས་པད་དཀར་འདབ་བརྒྱ་གྲོལ།།
མཛེས་མའི་ཁ་ཕྲུས་བ་ཀུ་ལ་ཕྱེ་ཞིང་།།
རྐང་པས་མྱ་ངན་མེད་པའི་མེ་ཏོག་རྒོད། །ཅེས་པ་ལྟ་བུའམ།
ཡང་ན། (རང)གངས་ཅན་ལྗོངས་སུ་སྔོན་བྱོན་ལོ་ཙཱ་བས།
ཁ་བ་ཅན་གྱི་འཇིག་རྟེན་མིག་ཕྱེ་ཞིང༌།།
བོད་ཡུལ་མུན་གླིང་རིག་གཞུང་སྒྲོན་མེ་སྦར།།
བསིལ་ལྡན་ལྗོངས་འདིར་རྨོངས་པའི་མུན་པ་སེལ། །ཞེས་པ་ལྟ་བུའོ།།
བསྐོར་བའི་རྒྱན་གྱི་ནང་གསེས་གཉིས་པ་ཚིག་ལ་བསྐོར་བ་ནི།
མི་འདྲའི་དོན་རྣམས་ཚིག་གཅིག་ལ།།
ཡང་ཡང་བཟླས་པ་ཚིག་ལ་བསྐོར།།
བརྗོད་བྱའི་ནང་དོན་མི་འདྲ་བ་རྣམས་རྗོད་བྱེད་ཀྱི་ཚིག་གཅིག་ལ་ཡང་་་་
ཡང་བཟླས་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྤྲིན་གྱི་ཕྲེང་བ་དག་གིས་ནི། །
རྨ་བྱའི་ཚོགས་རྣམས་འདོད་ལྡན་བྱེད།
ཆུ་སྲིན་རྒྱལ་མཚན་ཅན་གྱིས་དེང་།།
ན་ཆུང་རྣམས་ཡིད་འདོད་ལྡན་བྱེད།།
ཅེས་པ་སྟེ། གོ་དོན་ནི། (དཔེར་བརྗོད་འདི་བོད་སྐད་དུ་བསྒྱུར་བས་མཚན་
24 4



ཉིད་ཀྱི་རྣམ་པ་ཞིག་ཀྱང༌། རྒྱ་གར་སྐད་ཀྱི་སྐབས་སུ( ཨུཥ་ཎཱ་ཡ་ཏི)ཞེས་པའི་
སྒྲ་ལན་གཉིས་སུ་བཟླས་པ་བརྗོད་དོན་མི་འདྲ་བ་སྔ་ཕྱི་གཉིས་ཀར་སོ་སོ་་་་་་
སྦྱར་དུ་ཡོད་པ)ཆར་སྤྲིན་གྱི་ཕྲེང་བ་མཛེས་ཤིང་ཡིད་དུ་འོང་བ་དེ་དག་གིས་ནི།
རྨ་བྱའི་ཚོགས་རྣམས( ཨུཥ་ཎཱ་ཡ་ཏི)སྟེ་དགའ་བས་མགྲིན་པ་བཏེགས་ནས་སྒྲ་
སྒྲོགས་པར་བྱེད་ལ། ཆུ་སྲིན་རྒྱལ་མཚན་ཅན་ཏེ་འ་དོད་ལྷ་དགའ་རབ་དབང་
ཕྱུག་གིས་དེང་དབྱར་གྱི་དུས་སུ་ན་ཆུང་གཞོན་ནུ་མ་རྣམས་ཀྱི་ཡིད( ཨུཥ་ཎཱུ་ཡ་
ཏི་སྟེ》འདོད་ཆགས་དང་ལྡན་པར་བྱེད་དོ། །ཞེས་པ་ལྟ་བུར། ཨུཥ་ཎཱ་ཡ་ཏི་
ཞེས་པའི་ཚིག་སྔ་ཕྱི་གཉིས་བྱུང་བའི་ཚིགས་བཅད་ཕྱེད་སྔ་མའི་སྐབས་སུ་་་་་་་
དགའ་བས་མགྲིན་པ་བཏེགས་ནས་སྒྲ་སྒྲོགས་པའི་དོན་ལ་གོ་དགོས་པ་དང་།
ཚིགས་བཅད་ཕྱེད་ཕྱི་མའི་སྐབས་འདོད་ཆགས་དང་ལྡན་པར་བྱེད་པ་ལ་གོ་་་་་
དགོས་པ་ལྟ་བུའོ། །
དེའི་མཚན་གཞི་དཔེར་བརྗོད་ལ་བོད་མཁས་པས།
དཀར་བརྒྱུད་ཡིད་བཞིན་ནོར་བུའི་ཕྲེང་ཚོགས་ཀྱི།།
ཡོན་ཏན་གཟུར་གནས་བློ་ཡིས་བརྣག་པར་དཀའ།།
དཀའ་སྤྱད་རྣམ་པར་ཐར་པའི་ཚུལ་བཟང་པོ།།
བསྟན་འཛིན་ཆེན་པོར་རློམ་ཚོས་བརྣག་པར་དཀའ། །ཞེས་པ་ལྟ་
བུའམ།
ཡང་ན། （རང》དྭངས་གསལ་སྟོན་གྱི་ནམ་མཁའི་ཟླ་འོད་གསལ།།
ལྷུང་ལྷུང་དལ་འབབ་ཆུ་ནང་གཟུགས་བརྙན་གསལ།།
ལོ་ལེགས་བྱུང་བའི་ཞིང་པའི་འཛུམ་མདངས་གསལ།།
རྒྱལ་ཁའི་འཕྲིན་བཟང་སྒྲོགས་པའི་རླུང་འཕྲིན་གསལ། །ཞེས་པ་ལྟ་
་ 245



བུའོ།།
བསྐོར་བའི་རྒྱན་གྱི་ནང་གསེས་གསུམ་པ་ཚིག་དོན་གཉིས་ཀར་བསྐོར་བ་ནི།
ཚིགས་སུ་བཅད་པ་ཕྱེད་སྔ་ཕྱི།།
གཉིས་ཀར་ཡང་བཟླས་གཉིས་ཀར་བསྐོར།།
ཚིགས་བཅད་གཅིག་གི་ཕྱེད་སྔ་ཕྱི་གཉིས་ཀྱི་བརྗོད་དོན་འདྲ་བ་གཉིས་སྒྲ་འདྲ་
བའི་ཚིག་གཅིག་ལ་བཟླས་ཤིང་བསྐོར་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཀུན་ལས་རྒྱལ་ནས་དེ་རིང་ཁྱོད།། ་
བཙུན་མོ་རྣམས་དང་རྩེ་བར་བྱེད།།
ཁྱོད་ཀྱི་དགྲ་སྡེ་མཐོ་རིས་སོང་།།
ལྷ་མོ་རྣམས་དང་རྩེ་བར་བྱེད།།
ཅེས་པ་སྟེ། གོ་དོན་ནི། ཕ་རོལ་པོའི་དགྲ་ཟླ་ཀུན་ལས་རྒྱལ་ཁ་ཐོབ་ནས་དེ་
རིང་མིའི་རྗེ་བོ་ཁྱོད་རང་གི་བཙུན་མོ་རྣམས་དང་ལྷན་ཅིག་ཏུ་རྩེ་དགའ་ལ་་་་་
རོལ་བར་བྱེད་ལ། ཁྱོད་ཀྱི་དགྲ་ཟླ་གཞན་སྡེ་རྣམས་གཡུལ་ངོར་ཁྱོད་ཀྱི་རལ་
གྲིའི་ལམ་ནས་མཐོ་རིས་ལྷའི་གནས་སུ་སོང་ནས། ད་ལྟ་ལྷ་མོ་རྣམས་དང་ལྷན་
ཅིག་ཏུ་རྩེ་དགའ་ལ་ལོངས་སྤྱོད་པར་བྱེད་དོ། །ཞེས་པ་ལྟ་བུར། ཚིགས་བཅད་
ཀྱི་ཕྱེད་སྔ་ཕྱི་གཉིས་ཀས་བརྗོད་བྱའི་དོན་རྒྱལ་པོ་དགྲ་ལས་རྒྱལ་བ་བརྗོད་པར་
མཚུངས་པས་དོན་བསྐོར་བ་དང་། རྩེ་བར་བྱེད་ཅེས་པའི་ཚིག་ལན་གཉིས་སུ་
བཟླས་ནས་བསྐོར་བས་ཚིག་ལ་བསྐོར་བ་ཡིན་ནོ། །དེའི་མཚན་གཞི་དཔེར་
བརྗོད་ལ་བོད་མཁས་པས། །
སྲིད་ལས་ཡིད་འབྱུང་ཐར་པ་དོན་གཉེར་བའི།།
246



འདུན་པས་ཁོ་བོ་དབེན་པར་བག་ཡངས་རྒྱུ།།
གནོད་པ་མེད་ལ་འདྲེར་མཐོང་ཁྱིམ་མཚེས་རྣམས།།
དོགས་པའི་ཡུལ་མེད་རང་ཁྱིམ་བག་ཡངས་རྒྱུ། །ཞེས་པ་ལྟ་བུའམ།
ཡང་ན། (རང)དབྱར་སྐྱེས་རྔ་གསང་བརྡུངས་པའི་སྒྲ་དབྱངས་ཀྱིས།།
མདོངས་མཐའ་ཅན་རྣམས་ཡིད་ལ་དགའ་བ་སྐྱེད།།
ཚ་གྲང་འབྱུང་བ་འཐབ་པའི་སྒྲ་སྙན་པོས།།
དྲ་བ་ཅན་རྣམས་ལྷག་པར་དགའ་བ་སྐྱེད། །ཅེས་པ་ལྟ་བུའོ།།
(9)དོན་རྒྱན་སོ་ལྔའི་ནང་གསེས་དྲུག་པ་འགོག་པའི་རྒྱན།
(༡)འགོག་པའི་རྒྱན་གྱི་ངོ་བོ་བཤད་པ།
དོན་དེ་དགག་བྱར་བྱས་ནས་དེ།།
སྒྲུབ་ཏུ་མི་སྟེར་འགོག་པའི་རྒྱན།།
དགག་བྱའི་ཡུལ་གང་ཡང་རུང་བ་ཞིག་ལ་འགོག་བྱེད་ཀྱི་ཚིག་ཕྲད(དགག་སྒྲའི་
ཕྲད་མ་མི་མིན་མེད་སོགས)སྦྱར་བས་འགོག་པ་ཞིག་ཡིན།
(༢)འགོག་པའི་རྒྱན་གྱི་རྣམ་གྲངས་བཤད་པ།
དབྱེ་ན་ཉི་ཤུ་རྩ་གསུམ་སྟེ།།
འདས་དང་མ་འོངས་ད་ལྟ་འགོག།
ཆོས་དང་ཆོས་ཅན་རྒྱུ་དང་འབྲས།།
རྗེས་གནང་དབང་དང་མ་གུས་པ།།
ཤིས་བརྗོད་རྩུབ་མོ་གྲོགས་འབད་པ།།
གཞན་དབང་ཐབས་དང་ཁྲོ་བ་དང་།།
མྱ་ངན་འགྱོད་དང་ཐེ་ཚོམ་དང་།།
247



སྦྱར་བ་དོན་གཞན་རྒྱུས་འགོག་པའོ།།
འགོག་པའི་རྒྱན་དེ་ལ་ནང་གསེས་ཀྱིས་དབྱེ་ན་ཉི་ཤུ་རྩ་གསུམ་ཡོད་དེ།
༡འདས་པ་འགོག་པ། ༢མ་འོངས་པ་འགོག་པ། ༣ ད་ལྟ་བ་འགོག་པ། ༤ཆོས་
འགོག་པ། ༥ ཆོས་ཅན་འགོག་པ། ༦རྒྱུ་འགོག་པ། ༧འབྲས་བུ་འགོག་པ།
(འདི་རྣམས་དགག་བྱའི་ཡུལ་གྱི་སྒོ་ནས་ཕྱེ་བ་ཡིན།) ༨རྗེས་གནང་གིས་
འགོག་པ། ༩ དབང་གིས་འགོག་པ། ༡༠ མ་གུས་པས་འགོག་པ། ༡༡ ཤིས་
བརྗོད་ཀྱིས་འགོག་པ། ༡༢ རྩུབ་མོས་འགོག་པ། ༡༣གྲོགས་ཀྱིས་འགོག་པ།
༡༤འབད་པས་འགོག་པ། ༡༥ གཞན་དབང་གིས་འགོག་པ། ༡༦ ཐབས་ཀྱིས་
འགོག་པ། ༡༧ཁྲོ་བས་འགོག་པ། ༡༨ མྱ་ངན་གྱིས་འགོག་པ། ༡༩ འགྱོད་
པས་འགོག་པ། ༢༠ ཐེ་ཚོམ་གྱིས་འགོག་པ། ༢ ༡སྦྱར་བའི་འགོག་པ། ༢ ༢ དོན་
གཞན་གྱིས་འགོག་པ། ༢ ༣ རྒྱུ་ཡིས་འགོག་པ། (འདི་རྣམས་འགོག་བྱེད་ཀྱི་
རྣམ་པ་མི་འདྲ་བའི་སྒོ་ནས་ཕྱེ་བ)བཅས་སོ།
(༣)འགོག་པའི་རྒྱན་སོ་སོའི་ངོས་འཛིན་བཤད་པ།
འགོག་པའི་རྒྱན་གྱི་ནང་གསེས་དང་པོ་འདས་པ་འགོག་པ་ནི།
བྱུང་ཟིན་དོན་དེར་མིན་པའི་བློ།།
སྐྱེས་པ་འགོག་པ་འདས་པ་འགོག།
སྔར་ནས་གྲགས་ཤིང་གྲུབ་ཟིན་པའི་དོན་དེར་མི་སྲིད་སྙམ་པའི་བློ་སྐྱེས་
པ་དགག་བྱར་བྱས་ནས། དེ་འགོག་པའི་ཕྱིར་དུ་རྒྱུ་མཚན་གཞན་བཀོད་པ་
ཞིག་ཡིན་ཏེ། (འདི་ལ་འགྲེལ་བཤད་བྱེད་སྟངས་མི་འདྲ་བ་ཡོད་ཀྱང་འདིར་
བོད་མཁས་པ་དང་ཁམས་འགྲེལ་གྱི་ལུགས་གཞིར་བཟུང་བ་ཡིན། འདི་ལ་
མིང་གཞན་བྱུང་བ་འགོག་པ་ཡང་ཟེར།） དེའི་གོ་དོན་གྱི་དཔེར་བརྗོད་རྩ་བ་
248



ལས་བ ཤད་པ།
ལུས་མེད་ཀྱི་ནི་མེ་ཏོག་གི།
མདའ་ལྔས་ཀུན་ལས་རྒྱལ་བར་གྱུར།།
ཅེས་པ་མི་སྲིད་ཡང་ན་ནི།།
དངོས་པོའི་ནུས་པ་རྣམ་པར་བཀྲ། །
ཞེས་པ་སྟེ། གོ་དོན་ནི། ལུས་མེད་དེ་འདོད་པའི་ལྷ་དགའ་རབ་དབང་ཕྱུག་གི་
མདའ་ཤིན་ཏུ་འཇམ་ཞིང་གྲངས་ཉུང་བ་མེ་ཏོག་གི་མདའ་ལྔས་འགྲོ་བ་ཀུན་་་་་
ལས་རྣམ་པར་རྒྱལ་བར་གྱུར་ཏོ། །ཞེས་གྲགས་པ་ནི་གཏན་མི་སྲིད་ཅིང་མི་
བདེན་ནོ། །ཡང་ན་དེ་འདྲ་ཡོད་པ་ཡང་སྲིད་དུ་རུང་སྟེ། ཡིད་བཞིན་གྱི་ནོར་
བུ་རིན་པོ་ཆེ་མཆོག་འགའ་ཞིག་ལ་ཡུད་ཙམ་ཞིག་རེག་པའི་དབང་གིས་རང་་་་་
ཉིད་ཀྱི་ཚེ་ལོ་བསྐལ་པའི་བར་དུ་གནས་པའི་ནུས་པ་ཡོད་པར་བཤད་པ་ལྟར།
རང་བྱུང་གི་དངོས་པོ་རྣམས་ཀྱི་ནུས་པ་ནི་རྣམ་པར་བཀྲ་བ་སྟེ་རྣམ་པ་སྣ་་་་་་་
ཚོགས་པ་བསམ་གྱིས་མི་ཁྱབ་པ་ཡིན་པས། འདོད་ལྷ་དགའ་རབ་དབང་ཕྱུག་
གིས་འཕངས་པའི་མེ་ཏོག་གི་མདའ་ཡང་ནུས་པ་དེ་འདྲ་དང་ལྡན་པར་འགྱུར་
རུང་ངོ༌། །ཞེས་པ་ལྟ་བུར། སྔོན་གྱི་ལོ་རྒྱུས་ཐོག་གྲགས་པའི་དོན་དེ་ཉིད་ལ་དེ་
འདྲ་མི་སྲིད་སྙམ་པའི་བློ་སྐྱེས་པ་དེ་དགག་བྱར་བྱས་ནས། དེ་འགོག་པའི་ཕྱིར་
དུ་རང་བྱུང་གི་དངོས་པོ་རྣམས་ཀྱི་ནུས་པ་སྣ་ཚོགས་དང་ལྡན་པ་རྒྱུ་མཚན་དུ་
བཀོད་དེ་དགག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་དབྱངས་ཅན་དགའ་བློས།
དཔལ་ལྡན་ཟླ་བས་རི་མོའི་བ་དྲུས་ལས།།
འོ་མ་བཞོས་པས་བདེན་ཞེན་བཟློག་ཅེས་པ།།
249



མི་སྲིད་ཡང་ན་རྟེན་ཅིང་འབྲེལ་འབྱུང་གི།
ནུས་མཐུ་ཚུར་མཐོང་བསམ་བརྗོད་ཡུལ་ལས་འདས། །ཞེས་པ་ལྟ་
བུའམ།
ཡང་ན། (རང)ཉམ་ཆུང་མིས་བཟོས་མྱུར་མགྱོགས་སྲུང་སྐར་གྱིས།།
རང་བྱུང་འཇིག་རྟེན་བསྐོར་ཞེས་གྲགས་འདི་བརྫུན།།
འོན་ཏེ་ཚན་རིག་འཕྲུལ་གྱི་མེ་ལོང་ནང་།།
མི་གསལ་གསང་བའི་གནས་དེ་གང་ན་མཆིས། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་གཉིས་པ་ད་ལྟ་བ་འགོག་པ་ནི།
མངོན་སུམ་ཡུལ་གྱུར་ད་ལྟའི་དོན།།
འགོག་བྱེད་ཚིག་བརྗོད་ད་ལྟར་འགོག།
རང་གཞན་ཀུན་གྱི་མངོན་སུམ་དུ་མྱོང་བའི་དོན་ཞིག་དགག་བྱར་བྱས་་་་
ནས། འགོག་བྱེད་ཡུལ་དེར་བསྟོད་ཚིག་བརྗོད་པའི་སྒོ་ནས་འགོག་པ་ཞིག་
ཡིན་ཏེ།( མིང་གཞན་མངོན་གྱུར་འགོག་པའང་ཟེར།) དེའི་གོ་དོན་གྱི་དཔེར་
བརྗོད་རྩ་བ་ལས་བཤད་པ།
སྙན་སྒྲོགས་མ་དག་ཅི་ཡི་ཕྱིར།།
རྣ་བ་ལ་ནི་ཨུཏྤལ་འཇུག།
ལས་འདི་ལ་ནི་ཟུར་མིག་དག།
ཡོངས་རྫོགས་མིན་པར་སེམས་སམ་ཅི།།
གོ་དོན་ནི། ཀྱེ་སྙན་པར་སྒྲོགས་མ་ཁྱོད་དག་དགོས་པ་ཅིའི་ཕྱིར་དུ་རྣ་བ་ལ་མེ་
ཏོག་ཨུཏྤལ་གྱི་ཕོན་པོ་རྣ་རྒྱུན་ལ་འཇུག་སྟེ། རྣ་རྒྱན་གྱི་ནུས་པ་མཛེས་ཤིང་
ཡིད་འཕྲོག་པའི་བྱ་བ་དེ་ནི་ཁྱོད་ཀྱི་ཟུར་མིག་ལ་ཡོངས་སུ་ཚང་བ་འདི་ལྟར་་་་
250



ཡིན་ན། ཁྱོད་ད་དུང་རྣ་བ་ལ་མེ་ཏོག་གི་རྣ་རྒྱན་འཇུག་པ་འདི་ཁྱོད་ཀྱི་ཟུར་
མིག་མཛེས་པ་འདི་ལ་མེ་ཏོག་ཨུཏྤ་ལའི་མཛེས་པ་ཡོངས་སུ་མ་རྫོཊ་པར་སེམས་
སམ་ཅི་ཡིན། ཞེས་པ་ལྟ་བུར། གྲོགས་མོ་མཛེས་མ་འགའ་ཞིག་གིས་མེ་ཏོག་
ཨུཏྤལ་སྔོན་པོའི་ཕྲེང་བ་རྣ་རྒྱན་དུ་བཀོད་པ་དེ་སྐྱེས་པ་གཞན་ཞིག་གིས་མཐོང་
ནས་དེ་ལྟར་མ་བྱེད་ཅེས་ངོ་བསྟོད་ཀྱི་ཚིག་བརྗོད་ནས་འགོག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
རྒྱལ་ཀུན་མཁྱེན་པའི་རང་གཟུགས་འཇམ་དཔལ་དབྱངས།།
ཡེ་ཤེས་རལ་གྲིའི་ཕྱག་ཆ་འཕྱར་ནས་ཅི། །
འགྲོ་འདིའི་རྨོངས་པའི་དངོས་པོ་མཐའ་ཡས་པ།།
ཁྱོད་ཞལ་མཐོང་བས་འཇོམས་པར་ནུས་མིན་ནམ། །ཞེས་པ་ལྟ་བུའམ།
ཡང་ན། (རང)དྲུག་ལྡན་གླུ་དབྱངས་ལེན་མཁས་གཞོན་ནུ་ཁྱེད།།
སྣ་ཚོགས་རོལ་མོའི་རམ་འདེགས་དགོས་པ་ཅི།།
གདངས་སྙན་འགྱུར་ཁུགས་ཐོས་པ་ཙམ་གྱིས་ཀྱང་།།
རི་དྭགས་རྣམས་ཀྱང་མགྲོན་དུ་འགུགས་མིན་ནམ།།ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་གསུམ་པ་མ་འོངས་པ་འགོག་པ་ནི།
སྔར་བྱུང་བརྗོད་དོན་གང་ཞིག་གིས།།
ཕྱིས་འབྱུང་འགོག་བྱེད་མ་འོངས་འགོག།
སྔར་བྱུང་བའི་བརྗོད་དོན་གང་ཞིག་འགོག་བྱེད་དུ་བྱས་ནས། ་དགག་བྱ་མ་
འོང་པ་ན་འབྱུང་བར་ངེས་པའི་གནོད་སྐྱོན་འགོག་པར་བྱེད་པ་ཞིག་ཡིན་ཏེ།
( འདི་ལ་མིང་གཞན་འབྱུང་འགྱུར་འགོག་པའང་ཟེར།)དེའི་གོ་དོན་གྱི་དཔེར་
བརྗོད་རྩ་བ་ལས་བཤད་པ།
251



ཇོ་བོ་བདེན་པར་སྨྲའོ་བདག།
གཞན་དང་ཙུམ་པ་ནས་འཕོས་པའི།།
རྒྱ་སྐྱེགས་ཀྱིས་དམར་མིག་གིས་ནི།།
ནམ་ཡང་མཐོང་བར་འགྱུར་མ་ལགས།།
ཞེས་པ་སྟེ། གོ་དོན་ནི། གྲོགས་མོ་ཞིག་གིས་རང་གི་བདག་པོ་ལ་ཀྱེ་ཇོ་བོ་ཞེས་
བོས་ནས། ཁྱོད་ལ་ཁོ་མོས་བདེན་པའི་ཚིག་གིས་ངེས་པར་འོག་ནས་འབྱུང་
བའི་དོན་འདི་སྨྲའོ་ཞེས་སྐབས་དབྱེ་ནས་བཤད་རྒྱུའི་དོན་ཅི་ཞེ་ན། ཁྱོད་ཀྱིས་
བུད་མེད་གཞན་དང་ཙུམ་པ་ན་སྟེ་ཁ་སྤྲད་དེ་འོ་བྱས་པ་ལས་འཕོས་པ་སྟེ་བྱུང་
བའི་ཆགས་པའི་རྣམ་འགྱུར་རྒྱ་སྐྱེགས་ཀྱི་མདོག་ལྟར་དམར་བའི་མིག་གིས་་་་་
ཁྱོད་ཀྱི་ལས་སྐལ་དུ་གྱུར་པའི་མཛའ་མོ་བདག་མཐོང་བའི་གོ་སྐབས་ཐོབ་པར་
འགྱུར་བ་མ་ལགས་ཏེ། ཁྱོད་ཀྱིས་དེ་ལྟར་བྱེད་པ་ཁོ་མོས་བཟོད་ཐབས་མེད་
པས་ངེས་པར་དུ་འཆི་བར་འགྱུར་ན། དེའི་ཚེ་ཁྱོད་ཀྱིས་བདག་ལ་མིག་དམར་
པོས་བལྟ་བའི་ཡུལ་མེད་པར་གྱུར་ཏོ། །ཞེས་པ་ལྟ་བུར། རང་གི་བདག་པོ་
སྐྱེས་པ་དེ་ལ་ཤིན་ཏུ་མཛའ་ཞིང་བརྩེ་བའི་སེམས་དང་ལྡན་པའི་དགའ་མ་དེས་
དུས་ནམ་ཞིག་རང་གི་མཛའ་བོ་སྐྱེས་པ་དེ་བུད་མེད་གཞན་དང་འགྲོགས་པའི་
གནོད་པ་འབྱུང་བར་དོགས་པའི་དགག་བྱ་དེ། འགོག་བྱེད་དེའི་ཚེ་རང་ཉིད་
འཆི་བས་མཐོང་བའི་ཡུལ་མིན་པར་གྱུར་པ་བཀོད་ནས་འགོག་པར་བྱེད་པ་ལྟ་
བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
འདྲེན་པ་མཆོག་ཁྱེད་རྙེད་དང་བཀུར་སྟི་ལ།།
དགྱེས་པས་ཆེར་རློམ་ཁོ་ནར་གདམས་པའི་བཅུད།།
252



ཕངས་མེད་ལྷུག་པར་སྩོལ་ན་དད་ལྡན་རྣམས།།
ཡི་ཆད་མིག་གིས་ཁྱོད་ཞལ་མཐོང་མི་འགྱུར། །ཞེས་པ་ལྟ་བུའམ།།
ཡང་ན། (རང）བློ་གསལ་གཞོན་ནུ་ཁྱེད་ཅག་ནམ་དུ་ཡང་།།
དོན་མེད་རྣམ་གཡེང་བྱ་བར་ཡིད་དགའ་ན། །
བཅོས་མིན་མཛའ་བརྩེའི་སེམས་འཆང་རྒན་རབས་རྣམས།།
ཁྱེད་ལ་རེ་བའི་བསམ་པ་ལྷོད་པར་ངེས། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བཞི་པ་ཆོས་འགོག་པ་ནི།
དགག་བྱའི་ཁྱད་ཆོས་དང་འགལ་བའི།།
འགོག་བྱེད་བརྗོད་པ་ཆོས་འགོག་པ།།
བརྗོད་པར་འདོད་པའི་དངོས་པོ་དེའི་ཁྱད་ཆོས་ཤིག་དགག་བྱར་བྱས་ཏེ།
དེ་འགོག་བྱེད་དུ་ཁྱད་ཆོས་དེ་དང་འགལ་བའི་ཆོས་གཞན་ཞིག་དངོས་པོ་དེར་
ལྡན་པ་རྒྱུ་མཚན་དུ་བཀོད་ནས་འགོག་པར་བྱེད་པ་ཞིག་ཡིན་ཏེ། དེའི་གོ་དོན་
གྱི་དཔེར་བརྗོད་རྩ་བ་ལས་བཤད་པ།
ལུས་ཕྲ་ཁྱོད་ཀྱི་ཡན་ལག་རྣམས། །
འཇམ་པ་ཉིད་དུ་གནས་པ་བརྫུན།།
གལ་ཏེ་བདེན་པར་འཇམ་པ་ན།།
གློ་བུར་དུ་བདག་ཅི་ལ་གདུང༌།།
ཞེས་པ་སྟེ། གོ་དོན་ནི། ལུས་ཕྲ་མ་ཁྱོད་ཀྱི་ཡན་ལག་རྣམས་རེག་བྱ་འཇམ་པ་
ཉིད་དུ་གནས་པ་དེ་ནི་བརྫུན་ཡིན་ཏེ། གལ་ཏེ་བདེན་པ་སྟེ་དོན་དངོས་སུ་
འཇམ་པ་ཞིག་ཡིན་ན། གློ་བུར་དུ་བདག་ལ་གདུང་བ་རྩུབ་མོས་ཅི་ལ་གདུང་
བར་བྱེད་དམ། ཞེས་པ་ལྟ་བུར། ལུས་ཕྲ་མའི་ལུས་ཀྱི་ཁྱད་ཆོས་འཇམ་པའི་
253



ཡོན་ཏན་དེ་དགག་བྱར་བྱས་ནས། དེ་འགོག་བྱེད་དུ་འཇམ་པའི་ཁྱད་ཆོས་དེ་
དང་འགལ་བའི་རྩུབ་པའི་ཆོས་གཞན་ལྡན་པ་བཀོད་ནས་འགོག་པར་བྱེད་པ་
ལྟ་བུའོ།།
དེའི་མཚན་གཞི་དཔེར་བརྗོད་ལ་དབྱངས་ཅན་དགའ་བློས།
ཀུན་ཁྱབ་ཡངས་པའི་རྒྱན་གྱུར་མཚན་མོའི་མགོན།།
བ སིལ་སྦྱིན་མཁན་དུ་གྲགས་འདི་ཡ་མ་བརླ།།
གཞན་དུ་དམན་པའི་འགྲོ་བ་ཡི་དྭགས་ལ།།
མི་བཟད་སྲེག་པའི་རེག་པ་ཅི་ལ་སྟེར། །ཞེས་པ་ལྟ་བུའམ།
ཡན་ན། (རང）རབ་ཡངས་འཇིག་རྟེན་ཀུན་གསལ་ཉི་མ་ཞེས།།
འོད་སྟོང་བདག་པོར་གྲགས་པའི་གཏམ་འདི་བརྫུན།།
བདེན་ན་རབ་གསལ་མིག་ཅན་འབྱུང་པོའི་བྱ།
ཉིན་མོར་ལོང་བའི་གོ་སྐབས་སྦྱིན་པ་ཅི། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་ལྔ་པ་ཆོས་ཅན་འགོག་པའི་རྒྱན་ནི།
ཆོས་ཅན་ཁྱད་ཆོས་ཁས་བླངས་ནས།།
ཆོས་ཅན་མཐོང་འགོག་ཆོས་ཅན་འགོག།
ཆོས་ཅན་དངོས་པོ་དེའི་ཁྱད་ཆོས་དངོས་སུ་ཁས་བླངས་ནས། ཁྱད་ཆོས་
དེ་གང་ལ་ཡོད་པའི་ཁྱད་གཞིའི་ཆོས་ཅན་དེ་མ་མཐོང་ཞིང་མེད་ཅེས་དགག་་་་
བྱར་བྱས་ནས་འགོག་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་
བཤད་པ།
དེ་ནི་མཛེས་པའམ་མ་ཡིན་ཞེས།།
རྣམ་རིག་འདི་ནི་ཅི་ལས་སྐྱེས།།
254



དེར་ནི་འོད་ཙམ་གཡོ་བ་ཉིད།།
མཐོང་བར་གྱུར་གྱི་རྟེན་མ་ཡིན།།
ཞེས་པ་སྟེ། གོ་དོན་ནི། བརྗོད་འདོད་ཀྱི་གཟུགས་ཅན་མ་སྟེ་ལུས་བསྒྱུར་མ་དེ་
ནི། མཛེས་པའམ་མི་མཛེས་པ་གང་ཡིན་ཞེས་པའི་རྟོག་དཔྱོད་འདི་རྒྱུ་ཅི་ལས་
སྐྱེས་ཏེ་སྐྱེ་བར་མི་རིགས་སོ། །རྒྱུ་མཚན་གང་ཞེ་ན། དེ་ལ་འོད་གཡོ་བ་ཙམ་
ཞིག་མཐོང་གི་འོད་དེ་གང་ལས་འབྱུང་བའི་ལུས་རྟེན་དངོས་ནི་ཡོད་པ་མ་་་་་
མཐོང་བས་ཁྱད་གཞི་མེད་པའི་ཁྱད་ཆོས་ལ་རྟོག་དཔྱོད་བྱས་པ་མི་རིགས་སོ། །
ཞེས་པ་ལྟ་བུར། བརྗོད་པར་འདོད་པའི་གཟུགས་ཅན་མ(འདིའི་འགྲེལ་
བཤད་མི་ཕམ་པའི 《 སྙན་འགྲེལ 》ལྟར་བཀོད)དེའི་གཟུགས་དང་ཁ་དོག་གི་
ངོ་མཚར་བའི་ཁྱད་ཆོས་བརྗོད་པའི་ཕྱིར། མཛེས་ཆོས་འོད་ཀྱི་ཕུང་པོ་ཙམ་
ཞིག་ཡོད་པར་ཁས་བླངས་ནས། འོད་དེ་གང་ལ་ལྡན་པའི་ཁྱད་གཞིའི་ཆོས་
ཅན་དེ་མ་མཐོང་ཞིང་མེད་དོ། །ཞེས་དགག་བྱར་བྱས་ནས་འགོག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
གཏུམ་ཆེན་ཁྲོ་བོའི་དབང་པོ་རྟ་མཆོག་དཔལ།།
གར་དགུའི་ཉམས་དང་ལྡན་ནམ་མི་ལྡན་ཞེས།།
དཔག་པར་དཀའ་སྟེ་དུས་མཐའི་མེ་དཔུང་ཆེ།།
འབར་བ་ཙམ་ལས་སྐུ་ཉིད་མངོན་སུམ་མིན། །ཞེས་པ་ལྟ་བུའམ།
ཡན་ན། (རང)བགྲང་ཡས་རྒྱུ་སྐར་ཚོགས་པའི་དགུ་ཚིགས་གྲོང་།།
ལམ་ཐག་ཅི་ཙམ་ལྡན་ཞེས་དཔྱོད་འདིས་ཅི།།
དཀར་གསལ་གཞུ་དབྱིབས་བཀྲ་བའི་ཆུ་རིས་ཙམ།
མཐོང་གི་མཐའ་དབུས་རྒྱ་ཁྱོན་གསལ་མ་ཡིན། །ཞེས་པ་ལྟ་བུའོ།།
255



འགོག་པའི་རྒྱན་གྱི་ནང་གསེས་དྲུག་པ་རྒྱུ་འགོག་པ་ནི།།
འབྲས་དེ་འབྱུང་བའི་རྒྱུ་གང་ཞིག།
སྔོན་བྱས་མེད་ཅེས་རྒྱུ་འགོག་པའོ།།
དངོས་སུ་མཐོང་བའི་འབྲས་བུའི་རྒྱུ་རྐྱེན་འགའ་ཞིག་ཁས་བླངས་ནས།
རྒྱུའི་གཙོ་བོ་གང་ཡིན་པ་དེ་བདག་རང་ཉིད་ལ་མེད་པ་རྒྱུ་མཚན་དུ་བཀོད་པ་
ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱེད་ཀྱི་མིག་ནི་དམར་གྱུར་ཅིང་།།
མཆུ་ཡི་ཡལ་འདབ་གཡོ་བ་དང་།།
སྨིན་མ་འཁྱོག་སྟེ་དེ་ལྟ་ནའང་།།
ཉེས་པ་མེད་པས་བདག་མི་འཇིགས།།
ཞེས་པ་སྟེ། གོ་དོན་ནི། སྐྱེས་པ་ཞིག་གིས་རང་གི་མཛའ་མོ་ལ་ཀྱེ་གཏུམ་མོ་
ཞེས་བོས་ནས། ཁྱོད་ཁོང་ཁྲོ་ཆེན་པོའི་རྣམ་འགྱུར་མིག་དམར་བ་དང་། མཆུ་
འདར་ཞིང་གཡོ་བ་དང་། སྨིན་མ་འཁྱོག་པོར་ལྟ་བ་ལ་སོགས་པའི་རྣམ་པ་
གསལ་བ་དེ་འདྲ་ནའང་། བུད་མེད་གཞན་དང་མཉམ་དུ་འགྲོགས་པ་ལ་
སོགས་པའི་སྤྱོད་ངན་གྱི་ཉེས་པ་གང་ཡང་བདག་གིས་བྱས་པ་མེད་པས་བདག་
གཏན་ནས་མི་འཇིགས་ཞེས་པ་ལྟ་བུར། སྐྱེས་པ་རང་གི་སྐྱོན་སེལ་བྱེད་པ་
ལ་མཁས་པ་ཞིག་གིས་རང་གི་བུད་མེད་ཁྲོས་པའི་རྣམ་འགྱུར་འགའ་ཞིག་སྟོན་
པ་ལ། རང་ཉིད་བུད་མེད་གཞན་དང་འགྲོགས་པའི་ཉེས་པ་ཞིག་ཡོད་ན་
བདག་འཇིགས་ཤིང་སྐྲག་མོད་ཀྱང་། དེ་འདྲའི་ཉེས་པ་བདག་ལ་མེད་དོ་ཞེས་
འཇིགས་སྐྲག་འབྱུང་བའི་རྒྱུའི་གཙོ་བོ་ཉེས་པ་དེ་དགག་བྱར་བྱས་ནས་འགོག་
པ་ལྟ་བུའོ།།
256



དེའི་མཚན་གཞི་དཔེར་བརྗོད་ལ་གུང་ཐང་བསྟན་པའི་སྒྲོན་མེས།
འབྲུག་སྒྲ་དྲག་པོས་རི་བོ་རལ་བྱེད་ཅིང་།
བདེ་འཐུང་དམར་འོད་དང་འགྲོགས་སེར་བ་ཡིས།།
ཞིང་པའི་སྙིང་རྩ་ལྐོག་མར་འབྲོས་བྱེད་ཀྱང༌།།
བདག་བཟུང་ཞིང་ས་མེད་པས་བདག་མི་འཇིཊ།ཞེས་པ་ལྟ་བུའམ།
ཡང་ན། (རང)མི་བཟད་མུན་ནག་འཁྲིགས་པའི་བཙོན་དོང་ནང་།།
བཟོད་དཀའི་ཁྲིམས་ཀྱི་ཆད་པ་སྣ་ཚོགས་པས།།
གྲངས་མེད་སྐྱེ་བོ་སྲོག་དང་བྲལ་གྱུར་ཀྱང་།།
ཉེས་སྤྱོད་ཆ་ཙམ་མེད་པས་བདག་མི་སྐྲག །ཅེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བདུན་པ་འབྲས་བུ་འགོག་པ་ནི།།
རྒྱུ་འགའ་ཚོགས་ཀྱང་དེར་བརྟེན་འབྲས།།
མ་བྱུང་མཚར་སྟོན་འབྲས་བུ་འགོག།
འབྲས་བུ་གང་ཞིག་འབྱུང་བར་ངེས་པའི་རྒྱུ་ཡོངས་སུ་ཚང་ཡང་། ད་དུང་
འབྲས་བུ་དེ་འགྲུབ་མེད་པའི་ངོ་མཚར་གྱི་ཁྱད་ཆོས་སྟོན་པ་ཞིག་ཡིན་ཏེ། དེའི་
གོ་དོན་གྱི་དཔེར་བརྗོད་རྩ་བ་ལས་བཤད་པ། .
མཛའ་བོ་དག་ནི་རིང་ན་གནས།།
ཆུ་འཛིན་བགྲོད་ལྡན་འདི་ནི་འོངས།།
ནི་ཙུ་ལ་ཡང་རྒྱས་པ་མཐོང་།།
བདག་ཤི་མིན་པ་འདི་ཅི་ཞིག། །
ཅེས་པ་སྟེ། གོ་དོན་ནི། མཛའ་བོ་སྟེ་རང་གི་བདག་པོ་ནི་ཐག་རིང་པོའི་ཡུལ་
དུ་སོང་ཞིང་གནས་པ་དང་། ཆུ་འཛིན་ཏེ་སྤྲིན་ཕན་ཚུན་དུ་གཡོ་ཞིང་འགྲོ་
257



འོང་གི་བགྲོད་པ་དང་ལྡན་པ་འདི་ནི་ནམ་མཁར་འོངས་པ་དང་། ཤིང་ནི་ཙུ་
ལ་སྟེ་རྒྱ་ལྕང་ཡོངས་སུ་རྒྱས་པའི་སྙེ་མའི་རལ་པ་ཅན་དུ་མཐོང་བས་ན། བདག་
འདོད་ཆགས་ཀྱི་གདུང་བ་དྲག་པོས་མནར་བར་གྱུར་པ་བཅས་འཆི་བའི་རྒྱུ་་་་་
ཐམས་ཅད་ཚང་ཡང་ད་དུང་བདག་མི་འཆི་བར་ཡུན་རིང་པོར་སྡུག་བསྔལ་་་་
གྱིས་གདུང་བ་འདི་ཅི་ཞིག་ཡིན་ནམ། ཞེས་པ་ལྟ་བུར། བྲལ་བས་ཉེན་པའི་
མཛའ་མོ་དེ་ཉིད་སྡུག་བསྔལ་ལ་བརྟེན་ནས་འཆི་བར་གྱུར་པའི་རྒྱུ་ཐམས་ཅད་
ཚང་ཡང་། དེ་དག་གི་འབྲས་བུ་འཆི་བ་དངོས་དེ་ད་དུང་འགྲུབ་པ་དགག་
བྱར་བྱས་ནས་འགོག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་གུང་ཐང་བསྟན་པའི་སྒྲོན་མེས།
ཆེར་སྙིགས་དུས་དང་ཡུལ་གྱི་མཐའ་ལ་བརྟེན།།
སྣ་ཚོགས་རྐྱེན་གྱི་རོལ་པ་མཐའ་ཡས་ཀྱང་།།
ཐོས་བསམ་སྒོམ་པའི་དགའ་སྟོན་ཉམས་མེད་པ།།
བཀྲ་ཤིས་གཡས་སུ་འཁྱིལ་བའི་ཆོས་གྲྭ་ཆེ། །ཞེས་པ་ལྟ་བུའམ།།
ཡང་ན། ། (རང)བཙན་པོའི་འཇིགས་སྐུལ་བརྫུན་བཟོས་དཔང་རྟགས་སོགས།།
མི་ཆོས་བྲལ་བའི་ཁྲིམས་ཆད་སྣ་ཚོགས་ཀྱིས།།
ཡུན་རིང་མནར་ཀྱང་ལུས་སྲོག་མ་ཉམས་པར།།
བག་ཕེབས་རང་ཁྱིམ་ལོག་འདི་ཨ་རེ་དགའ། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བརྒྱད་པ་རྗེས་གནང་གིས་འགོག་པ་ནི།
རྗེས་གནང་ལྟར་བྱས་ཐབས་གཞན་གྱིས།།
སྒྲུབ་ཏུ་མི་སྟེར་རྗེས་གནང་འགོག། །
རང་ཉིད་ཀྱི་གྲོགས་པོའི་འདོད་པ་དང་བསྟུན་པའི་ཚུལ་གྱིས་བྱ་བ་དེ་་་་་་
258



སྒྲུབ་པར་རྗེས་སུ་གནང་བ་ལྟར་བྱས་ཏེ། བྱ་བ་དེ་སྒྲུབ་མི་ཐུབ་པའི་ཐབས་
གཞན་ཞིག་བརྗོད་པའི་སྒོ་ནས་འགོག་པ་ཞིག་ཡིན་ཏེ། དེའི་གོ་དོན་གྱི་དཔེར་
བརྗོད་རྩ་བ་ལས་བཤད་པ།
གལ་ཏེ་གཤེགས་ན་གཤེགས་པར་མཛོད།།
ཁྱོད་ཀྱི་བགྲོད་པས་བདག་ལ་ནི།།
གདུང་བ་ཡུན་རིང་འབྱུང་མི་འགྱུར།།
འདི་ལ་ཁྱོད་ནི་དོགས་མི་འཚལ།།
ཞེས་པ་སྟེ། གོ་དོན་ནི། མཛའ་མོ་ཞིག་གིས་རང་གི་བདག་པོ་ལ་གལ་ཏེ་ཁྱོད་
ཡུལ་གཞན་དུ་གཤེགས་ན་དེ་ལྟར་དུ་གཤེགས་པར་མཛོད་ཅིག ཁྱོད་ཡུལ་
གཞན་དུ་བགྲོད་པས་བདག་ལ་གདུང་བ་ཡུན་རིང་པོར་འབྱུང་བར་མི་འགྱུར་
ཏེ། བདག་ནི་ཁྱོད་དང་བྲལ་མ་ཐག་ཏུ་འཆི་བས་སོ། །ཁྱོད་དང་བདག་བྲལ་
ཡང་མི་འཆི་བ་སྲིད་དམ་སྙམ་པའི་དོགས་པ་ནི་མི་འཚལ་ཏེ་བདག་ངེས་པར་
དུ་འཆི་བས་སོ། །ཞེས་པ་ལྟ་བུར། དགག་བྱ་རང་ཉིད་ཀྱི་མཛའ་བོ་ཡུལ་
གཞན་དུ་འགྲོ་བ་དེ་འགོག་པའི་ཆེད་དུ་བུད་མེད་རང་ཉིད་འཆི་བ་གསལ་བར་
བྱེད་པའི་སྒོ་ནས་འགོག་པ་ཡིན་ཀྱང་། དངོས་སུ་དེ་ལྟར་མ་བརྗོད་པར་
གཤེགས་པར་མཛོད་ཅེས་གནང་བ་སྦྱིན་པའི་ཚུལ་བྱས་ཏེ་འགོག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
ཆོས་ཀྱི་རྒྱལ་མཚན་སྒྲེང་ཁྱོད་དག་པའི་ཞིང་།།
དོན་དུ་གཉེར་བཞེད་མཆིས་ན་དེ་ལྟར་མཛོད།།
ཆུ་ལྷུར་དང་མཚུངས་སྙིགས་མའི་ལུས་ཅན་འགའ།།
བྲལ་བའི་གདུང་བས་ཡུན་རིང་འཚོ་མི་འགྱུར། །ཞེས་པ་ལྟ་བུའམ།
259



ཡང་ན། (རང)གཟུགས་དང་ལང་ཚོ་དར་བའི་གཞོན་ནུ་ཁྱོད།།
རོལ་རྩེད་ཁོ་ནར་དགའ་ན་དེ་བཞིན་གྱིས།།
རིག་གཞུང་སློབ་ལ་བརྩོན་ལྡན་སྐྱེ་བོ་ཀུན།།
ཞེ་ཁྲེལ་གྲོཊ་བཟང་གཞན་དག་འཚོལ་བར་ངེས། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་དགུ་པ་དབང་གིས་འགོག་པ་ནི། །
དགེ་མཚན་ལྡན་ཀྱང་རང་དབང་ཉིད།།
གཙོ་ཆེས་འགོག་བྱེད་དབང་གིས་འགོག།
གྲོགས་པོ་སོགས་གཞན་ཕ་རོལ་པོའི་འདོད་པ་ལྟར་ན་དགེ་མཚན་མང་པོ་
ལྡན་ཀྱང་། རང་ཉིད་ཀྱི་འདོད་པ་གཙོ་ཆེ་བར་སྒྲུབ་དགོས་པའི་ཚུལ་བརྗོད་
ནས་འགོག་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ནོར་ནི་མང་པོ་རྙེད་འགྱུར་ཞིང་།།
ལམ་དུ་ཡང་ནི་བདེ་ཞིང་དགེ།
བདག་སྲོག་ལ་ཡང་ཐེ་ཚོམ་མེད།།
འོན་ཀྱང་མཛའ་བོ་འགྲོ་མི་བྱ།།
ཞེས་པ་སྟེ། གོ་དོན་ནི། བུད་མེད་ཅིག་གིས་རང་གི་མཛའ་བོ་སྐྱེས་པ་ལ་སྨྲས་
པ། མཛའ་བོ་ཁྱོད་བྱེས་སུ་ཕྱིན་ན་རྒྱུ་ནོར་མང་པོ་རྙེད་པར་འགྱུར་ཞིང་།
ལམ་དུ་བགྲོད་པ་བདེ་ཞིང་དགྲ་བོའི་གནོད་པ་མེད་པས་དགེ་ཞིང་བཟང་བ་་་་
དང༌། དེའི་བར་དུ་བདག་གི་སྲོག་ལ་གནོད་འཚེ་མེད་པས་བདག་འཆིའམ་
སྙམ་པའི་ཐེ་ཚོམ་བྱ་དགོས་པའང་མེད་མོད། འོན་ཀྱང་མཛའ་བོ་ཁྱོད་ཡུལ་
གཞན་དུ་འགྲོ་བར་མི་བྱའོ། །ཞེས་པ་ལྟ་བུར། བུད་མེད་ཅིག་གིས་རང་གི་
260



བདག་པོ་སྐྱེས་པ་དེ་ཡུལ་གཞན་དུ་འགྲོ་བར་རྩོམ་པའི་སྐབས་སུ། རང་གི་
མཛའ་བོ་སྐྱེས་པ་དེ་ཡུལ་གཞན་དུ་འགྲོ་བ་ལ་དགེ་མཚན་མང་པོ་ཡོད་པར་་་་་
དངོས་སུ་བརྗོད་ནས། རྒྱུ་མཚན་གཞན་གང་ཡང་མེད་པར་ཁྱོད་ཡུལ་གཞན་
དུ་འགྲོ་རུ་མི་འཇུག་ཅེས་པའི་རང་གི་ཚིག་དབང་བཙན་པར་བྱས་ནས་འགོག་
པ་ལྟ་བུའོ།། །
དེའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།
འོད་དཀར་ཅན་ཁྱོད་གླིང་གཞན་དུ་གཤེགས་ན།།
ཕྱོགས་དེའི་མུན་པ་འཇོམས་ཤིང་ས་མོས་རྣམས།།
རྒྱས་ཤིང་ན་ཀྲའི་གྲོང་ཁྱེར་འཕེལ་བྱེད་མོད།།
འོན་ཀྱང་དབུས་འགྱུར་བྲམ་ཟེའི་དཔལ་དུ་བཞུགས། །ཞེས་པ་ལྟ་
བུའམ།
ཡང་ན། (རང》ཕུལ་བྱུང་གྲོགས་ཁྱོད་ཞིང་ཆེན་གཞན་དག་ཏུ།།
བྱོན་ཚེ་རྒྱལ་ཁབ་དོན་ཆེན་ལེགས་འགྲུབ་ནས།།
རྒྱ་ཆེའི་ལེགས་མཛད་གོང་འཕེལ་འབྱུང་ངེས་ཀྱང་།།
བོད་ལྗོངས་མི་རིགས་དོན་ཆེད་ཡུན་དུ་བཞུཊ། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བཅུ་པ་མ་གུས་པས་འགོག་པ་ནི།
དོན་དེར་མ་གུས་གཞན་དུ་ནི།།
གུས་པར་བསྟན་པ་མ་གུས་འགོག། །
དགག་བྱ་གཞན་གྱི་འདོད་པའི་དོན་ལྟར་སྒྲུབ་པ་དེ་འགོག་པའི་ཆེད་དུ་་་་
འགོག་བྱེད་མ་གུས་པའི་ཚིག་བརྗོད་པའི་ཤུགས་ལ། རང་ཉིད་ཀྱི་འདོད་པ་
ལྟར་བྱ་བ་སྒྲུབ་ན་གུས་སེམས་ཡོད་པར་སྟོན་པ་ཞིག་ཡིན་ཏེ། དེའི་གོ་དོན་གྱི་
267



དཔེར་བརྗོད་རྩ་བ་ལས་བཤད་པ།
བདག་ནི་གསོན་རེ་སྟོབས་དང་ལྡན།།
ནོར་གྱི་བསམ་པ་སྟོབས་ལྡན་མིན།།
མཛའ་བོ་གཤེགས་སམ་བཞུགས་ལགས་ཀྱང་།།
རང་གི་གནས་སྐབས་སྨོས་པ་ལགས།།
ཞེས་པ་སྟེ། གོ་དོན་ནི། བུད་མེད་ཅིག་གིས་རང་གི་བདག་པོ་སྐྱེས་པ་དེ་ནོར་
སྒྲུབ་པའི་སླད་དུ་འགྲོ་བར་རྩོམ་པ་ལ་སྨྲས་པ། ཁྱོད་ཡུལ་གཞན་དུ་ཕྱིན་ན་ཁོ་
མོ་འཆི་ལ་མ་ཕྱིན་ན་མི་འཆི་ཞེས་ཤུགས་ཀྱིས་གོ་བར་བྱ་བའི་ཆེད་དུ། ང་ནི་
ཁྱོད་དང་མཉམ་དུ་འགྲོགས་ཏེ་གསོན་པོར་གནས་སུ་རེ་བའི་བསམ་པ་སྟོབས་
དང་ལྡན་པ་ཡོད་ཀྱི། རྒྱུ་ནོར་སྒྲུབ་པའི་བསམ་པ་སྟོབས་དང་ལྡན་པ་ཞིག་མིན་
པས། རྒྱུ་ནོར་ལས་ཀྱང་རང་ཉིད་གསོན་པོར་གནས་པ་ལ་དགའ་བ་དེ་ནི་རང་
གི་ད་ལྟའི་བསམ་པའི་གནས་སྐབས་ཁྱོད་ལ་གོ་བར་བྱེད་པ་ཙམ་དུ་ཟད་པས།
དེས་ན་མཛའ་བོ་ཁྱོད་ཡུལ་གཞན་དུ་གཤེགས་སམ་ནང་གི་ཁྱིམ་དུ་བདག་དང་
མཉམ་དུ་བཞུགས་པ་གཉིས་གང་བྱེད་ཁྱོད་རང་ཉིད་ཀྱིས་ཤེས་སོ། །ཞེས་པ་
ལྟ་བུར། རང་ཉིད་མཛའ་གྲོགས་ལ་བརྩེ་གདུང་ཧ་ཅང་ཆེན་པོ་དང་ལྡན་
པའི་བུད་མེད་ཅིག་གིས་རང་གི་བདག་པོ་སྐྱེས་པ་དེ་ཡུལ་གཞན་དུ་འགྲོ་བ་དེ་
དགག་བྱར་བྱས་ནས། དེ་འགོག་པའི་ཆེད་དུ་རང་ཉིད་མཛའ་བོ་ལ་བརྩེ་བའི་
བསམ་པ་དངོས་སུ་སྨྲས་ཏེ། འགྲོ་བ་དང་སྡོད་པ་གང་བྱེད་ཁྱོད་རང་གིས་ཤེས་
ཞེས་མ་གུས་པའི་ཚིག་བརྗོད་ནས་འགོག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་པཎ་ཆེན་བསྟན་པའི་དབང་ཕྱུག་གིས།
ཁྱོད་ཉིད་གཙུག་ལག་རྒྱ་མཚོར་མཁས་སྦྱངས་ན།།
262



རྒྱལ་བསྟན་གསལ་བའི་སྒྲོན་མེར་ཁྱད་འཕགས་མོད།།
འོན་ཀྱང་མཁས་པའི་སྤྱོད་ཚུལ་འཛིན་པ་འམ།།
དཀོར་ཟན་རོལ་མོ་འཁྲོལ་བ་ཅི་དགྱེས་མཛོད། །ཅེས་པ་ལྟ་བུའམ།
ཡང་ན། (རང)རྒྱ་ཆེའི་ཤེས་ཡོན་མཐའ་དག་ཡུན་རིང་གི།
དཀའ་སྤྱད་འབད་བརྩོན་སྦྱངས་པའི་སྟོབས་ལས་བྱུང་།།
འོན་ཏེ་སློབ་སྦྱོང་དོན་གཉེར་བགྱིས་པའམ།།
བག་ཡངས་དལ་སྡོད་ཅི་དགའ་ཁྱོད་ཉིད་ཤེས། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བཅུ་གཅིག་པ་ཤིས་བརྗོད་ཀྱིས་འགོག་པ་ནི།
ཤིས་བརྗོད་ཚིག་གིས་གསལ་བྱས་ནས།།
དེ་ཉིད་འགོག་བྱེད་ཤིས་པས་འགོག།
རང་གི་འདོད་བྱའི་དོན་ལ་སྨོན་པའི་ཚིག་བརྗོད་པའི་སྒོ་ནས་རང་ཉིད་་་་
མྱུར་དུ་ཁྱོད་དང་བྲལ་བར་འགྱུར་བའི་གནས་སྐབས་གསལ་བར་བྱེད་ཆེད། །
དངོས་སུ་འགོག་བྱེད་ཀྱི་ཚིག་མ་བརྗོད་པར་གཞན་གྱི་འདོད་པ་ལ་བསྟུན་པའི་
ཚུལ་གྱིས་འགོག་པར་བྱེད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་
ལས་བཤད་པ།
མཛའ་བོ་གལ་ཏེ་གཤེགས་ན་བཞུད།།
ཁྱོད་ཀྱི་ལམ་ནི་ཤིས་གྱུར་ཅིག།
གང་དུ་ཁྱོད་ནི་གཤེགས་པ་དེར།།
བདག་ཀྱང་སྐྱེ་བ་ཉིད་གྱུར་ཅིག།
ཅེས་པ་སྟེ། གོ་དགོན་ནི། མཛའ་བོ་ཁྱོད་གལ་ཏེ་ཡུལ་གཞན་དུ་གཤེགས་པར་
འདོད་ན་མྱུར་དུ་བཞུད་ཅིག ཁྱོད་གང་དུ་གཤེགས་པའི་ལམ་ནི་བཀྲ་ཤིས་
263



པར་གྱུར་ཅིག ཁྱོད་དང་བྲལ་བའི་སྡུག་བསྔལ་གྱིས་གསོན་པའི་གོ་སྐབས་བྲལ་
བར་ངེས་པ་བདག་ནི་ཤི་མ་ཐག་ཁྱོད་གང་དུ་གཤེགས་པའི་ཡུལ་དེར་སྐྱེ་བར་་་་་
གྱུར་ཅིག ཅེས་པ་ལྟ་བུར། རང་གི་བདག་པོ་ལ་ཧ་ཅང་བརྩེ་གདུང་དང་ལྡན་
པའི་བུད་མེད་ཅིག་གིས་མཛའ་བོ་དང་བྲལ་བའི་སྡུག་བསྔལ་གྱིས་འཆི་བར་་་་་་
ངེས་པའི་བསམ་ཚུལ་དངོས་སུ་མ་བརྗོད་པར། དོན་གྱིས་གོ་བའི་ཆེད་དུ་རྣམ་
པ་རང་གི་བདག་པོ་ཡུལ་གཞན་དུ་འགྲོ་བ་ལ་འགོག་རྐྱེན་གང་ཡང་མེད་པ་་་་་
དང་། རང་གི་བདག་པོ་ཡུལ་གཞན་གང་དུ་སོང་བ་དེར་རང་ཉིད་སྐྱེ་བ་ལེན་
ཐུབ་པར་སྨོན་ལམ་འདེབས་པའི་ཚུལ་བྱས་ནས། རང་གི་བདག་པོ་ཡུལ་
གཞན་དུ་འགྲོ་བ་འགོག་པར་བྱེད་པ་ལྟ་བུའོ། །
དེའི་མཚན་གཞི་དཔེར་བརྗོད་ལ་བོད་མཁས་པས།
ཁྱེད་ཉིད་འཚོ་བའི་ལྷག་ཀུན་ཐ་སྙད་ལ།།
སྒྲིལ་བར་བཞེད་ན་བསྐལ་བརྒྱར་བཞུགས་གྱུར་ཅིག།
བདག་ཅག་སྙིང་པོའི་དོན་ཟབ་འཚོལ་བ་རྣམས།།
ཕྱི་ཕྱག་བགྱིས་ཏེ་དབེན་གསུམ་བསྟེན་པར་སྨོན།།ཅེས་པ་ལྟ་བུའམ།
ཡང་ན། (རང)གཅེས་པའི་མེས་རྒྱལ་དྲན་པར་མ་གྱུར་ན།།
ཡུལ་གཞན་དགའ་སྐྱིད་སྣང་བས་འཚོ་གྱུར་ཅིག།
བདག་ནི་ཕྱིར་མི་ལྡོག་པའི་ཕྱག་བགྱིས་ཏེ།།
རང་ཡུལ་བོད་ལྗོངས་འཛུཊ་སྐྲུན་བྱེད་དུ་འགྲོ། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བཅུ་གཉིས་པ་རྩུབ་མོས་འགོག་པ་ནི།
ཚིག་རྩུབ་བརྗོད་པ་སྔོན་འགྲོ་བས།།
དོན་དེ་འགོག་བྱེད་རྩུབ་མོས་འགོག།
264



དགག་བྱ་གཞན་གྱི་འདོད་པ་འགྲུབ་ཏུ་མི་སྟེར་བའི་ཚིག་རྩུབ་མོ་བརྗོད་་་
པའི་སྒོ་ནས་འགོག་པར་བྱེད་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་
བ་ལས་བཤད་པ། .
གལ་ཏེ་ཁྱོད་འགྲོ་བདེན་ཉིད་ན།།
ཁྱོད་ཀྱིས་གཞན་པ་འགའ་ཞིག་ཚོལ།།
བདག་ནི་གླགས་འཚོལ་འཆི་བ་ཡིས།།
དེ་རིང་ཉིད་དུ་འགོག་པར་འགྱུར།།
ཞེས་པ་སྟེ། གོ་དོན་ནི། གལ་ཏེ་མཛའ་བོ་ཁྱོད་ཡུལ་གཞན་དུ་འགྲོ་བ་བདེན་
པ་ཁོ་ན་ཡིན་ན། ཁྱོད་ཀྱིས་དགའ་མ་གཞན་པ་ཞིག་འཚོལ་བར་གྱིས་ཞིག་
བདག་ནི་ཁྱོད་དང་བྲལ་བའི་སྡུག་བསྔལ་གྱིས་གླགས་འཚོལ་བའི་རྒྱུ་འདི་་་་་
འཆི་བའི་གདུང་བས་དེ་རིང་ཉིད་དུ་འཚོ་བ་འགོག་པར་འགྱུར་རོ། །ཞེས་པ་
ལྟ་བུར། རང་གི་བདག་པོ་ལ་བརྩེ་གདུང་ཆེ་བའི་གྲོགས་མོ་དེས་རང་གི་སྐྱེས་
པ་ཡུལ་གཞན་དུ་འགྲོ་ངེས་ཅན་ཡིན་ན། མཛའ་མོ་གཞན་དག་ཚོལ་ལ་བདག་
ནི་ཁྱོད་ལ་རེ་བའི་བསམ་པ་མེད་ཅེས་པ་ལྟ་བུའི་ཚིག་རྩུབ་བརྗོད་པའི་སྒོ་ནས་
འགོག་པར་བྱེད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
མགོན་ཁྱོད་དག་པའི་ཞིང་དུ་གཤེགས་བདེན་ན།།
ཞིང་འདིའི་བསྟན་པ་འཛིན་ནུས་གཞན་འགའ་འཚོལ།།
བདག་ཅག་ཁྱོད་ཀྱི་ཞབས་ཟུང་བསྟེན་པ་ཀུན།།
ལྔ་པའི་གནས་སྐབས་ཐོབ་ལས་གཞན་དུ་ཅི། །ཞེས་པ་ལྟ་བུའམ།
ཡང་ན། (རང)ཀ་ཡེ་ལང་ཚོ་རྒྱས་པའི་གཞོན་ནུ་ཁྱོད།།
265
----
-
--
---
-



ཚུལ་མིན་ཉེས་སྤྱོད་བྱ་བར་ཞུགས་གྱུར་ན།།
རང་རིགས་མཐུན་པའི་གྲོགས་དང་འགྲོགས་པར་གྱིས།།
བདག་ནི་སྤྱོད་བཟང་ལྡན་པའི་གྲོགས་དག་འཚོལ། །ཞེས་པ་ལྟ་བུའོ།
འགོག་པའི་རྒྱན་གྱི་ནང་གསེས་བཅུ་གསུམ་པ་གྲོགས་ཀྱིས་འགོག་པ་ནི།
དོན་དེ་སྒྲུབ་ལ་བསྐུལ་བ་ལྟར།།
བྱས་ནས་དེ་འགོག་གྲོགས་ཀྱིས་འགོག།
ཕ་རོལ་པོར་དོན་དེ་མྱུར་དུ་སྒྲུབ་པ་ལ་བསྐུལ་མ་གཏོང་བ་ལྟར་བྱས་ནས།
དུས་སྐབས་འདི་ལས་ཡོལ་ན། རྗེས་སུ་ཁྱོད་ཀྱི་འདོད་པ་སྒྲུབ་པའི་སྐབས་མེད་
པར་སྟོན་པའི་སྒོ་ནས་འགོག་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་
བ་ལས་བཤད་པ།
གལ་ཏེ་གཤེགས་ན་མྱུར་དུ་བཞུད།།
ཕྱི་ནས་གཉེན་འདུན་འཁྲུགས་པའི་ཁས།།
བསྒྲགས་པའི་ཆོ་ངེ་འགྲོ་བ་ཡི།།
གེགས་གྱུར་ཁྱོད་ཀྱི་རྣ་བར་འོང་།།
ཞེས་པ་སྟེ། གོ་དོན་ནི། མཛའ་བོ་ཁྱོད་གལ་ཏེ་ཡུལ་གཞན་དུ་གཤེགས་པར་
འདོད་ན་མྱུར་དུ་གཤེགས་ཤིག ཅུང་ཟད་འགྱངས་ན་ཁྱོད་གཤེགས་མི་ཐུབ་སྟེ་
ཁོ་མོ་ཁྱོད་དང་བྲལ་བའི་སྡུག་བསྔལ་གྱིས་ཤི་བ་ལ། གཉེན་འདུན་རྣམས་མྱ་
ངན་གྱིས་འཁྲུགས་པའི་ཁས་བསྒྲགས་པའི་ཆོ་ངེ་དྲག་པོ་ཁྱོད་གཞན་དུ་འགྲོ་མི་
ཐུབ་པར་བྱེད་པའི་གཏམ་བཟོད་པར་དཀའ་བ་དག་རྣ་བར་འོང་བས་དེ་མ་་་་
བྱུང་བ་ལ་སོང་ཞིག་ཅེས་པ་ལྟ་བུར། རང་གི་བདག་པོར་མཛའ་བརྩེ་གཏིང་
ཟབ་དང་ལྡན་པའི་བུད་མེད་མཁས་པ་ཞིག་གིས། རང་ཉིད་ཀྱི་སྐྱེས་པ་ཡུལ་
266



གཞན་དུ་འགྲོ་བ་ལ་མྱུར་དུ་མ་སོང་ན་རྗེས་སུ་འགྲོ་བའི་གོ་སྐབས་མི་འོང་ཞེས་
སྨྲས་པའི་ཚུལ་གྱིས་འགོག་པར་བྱེད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
གྲོགས་ཁྱོད་ལོངས་སྤྱོད་བཞེད་ན་འདྲེན་བྱེད་ཀྱིས།།
གཟིགས་ཚད་བྱི་བས་བཞིན་དུ་ལྐོག་གསོག་འཚལ།།
ཕྱིས་ནས་འཆི་བདག་གཏུམ་པོའི་ཤབ་རྒྱུགས་ཀྱིས།།
ཁབ་ཙམ་འཁྱེར་དབང་མེད་པའི་དུས་ཤིག་མཆིས། །ཞེས་པ་ལྟ་བུའམ།
ཡང་ན། (རང)ཡིད་མཐུན་གྲོགས་ཁྱོད་སྐྱིད་འདོད་རོལ་རྩེད་ལ།།
འཇུག་པར་སྤྲོ་ན་ན་གཞོན་དུས་སུ་གྱིས།།
ཕྱིས་ནས་ན་རྒས་ལང་ཚོ་ཉམས་པའི་ཚེ།།
བྱིན་པས་ལུས་པོ་ཐེག་པའང་དཀའ་བར་མཆིས། །ཞེས་པ་ལྟ་བུའོ། །
འགོག་པའི་རྒྱན་གྱི་ནང་གསེས་བཅུ་བཞི་པ་འབད་པས་འགོག་པ་ནི།
ཁྱོད་ལྟར་འབད་ཀྱང་རང་འདོད་ཚིག།
ཁ་ནས་ཐལ་ཞེས་འབད་པས་འགོག།
ཕ་རོལ་པོའི་འདོད་པ་ལྟར་བརྗོད་པ་ལ་འབད་པར་བྱས་ཀྱང་། རང་གི་
འདོད་པ་ལྟར་གྱི་ཚིག་ཁ་ནས་ཐལ་ཚུལ་བརྗོད་པའི་སྒོ་ནས་འགོག་པ་ཞིག་ཡིན་
ཏེ། དེའི་གོ་དོན་གྱི་དཔེར་བརྗོད་རྩ་བ་ལས་བ ཤད་པ།
བཞུད་ཅེས་ཁྱོད་དགྱེས་བརྗོད་འདོད་ཀྱང་།།
བདག་ཉིད་དགའ་བར་བྱེད་པའི་ཚིག།
མ་གཤེགས་ཞེས་པ་ཁ་ནས་ནི།།
བྱུང་བར་གྱུར་ལ་བདག་ཅི་བྱེད།།
267



ཅེས་པ་སྟེ། གོ་དོན་ནི། གྲོགས་པོ་ཁྱོད་དགྱེས་པའི་སླད་དུ་ཡུལ་གཞན་དུ་
བཞུད་ཅིག་ཅེས་པའི་ཚིག་བརྗོད་པར་འདོད་ཀྱང་། ཁོ་མོ་རང་ཉིད་དགའ་
བར་བྱེད་པའི་ཚིག་མ་གཤེགས་ཅེས་པ་རང་དབང་མེད་པར་ཁ་ནས་ཐལ་བར་
གྱུར་པ་ལ་བདག་ཅི་ཞིག་བྱེད་དེ་ཁྱོད་མི་དགའ་བར་བྱེད་འོས་པའི་སྐྱོན་ཅི་་་་་
ཡང་མེད་དོ། །ཞེས་པ་ལྟ་བུར། བདག་པོ་དང་འབྲལ་བར་མི་འདོད་པའི་
བུད་མེད་ཅིག་གིས་རང་ཉིད་ཀྱི་བདག་པོའི་འདོད་པ་དང་བསྟུན་པའི་ཚིག་་་་
ཡུལ་གཞན་དུ་བཞུད་ཅིག་ཅེས་བརྗོད་པ་ལ་འབད་བརྩོན་བྱས་ཀྱང་། རང་གི་
འདོད་པ་ལྟར་གྱི་ཚིག་མ་གཤེགས་ཞེས་རང་དབང་མེད་པར་ཁ་ནས་ཐལ་ཚུལ་
བརྗོད་པའི་སྒོ་ནས་འགོག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་ཕྲེང་ལྔ་པས།
རབ་ལྗང་དབྱར་སྐྱེས་གཞོན་ནུས་ལེགས་བསྟར་བའི།།
ཆར་དུས་དགའ་སྟོན་ཡུན་ནས་འབད་བྱས་ཀྱང་།
ཆུ་ལྷའི་བུ་ཡི་དཀྱིལ་འཁོར་གྱིས་མཛེས་པའི།།
འབྲས་ལྡན་དུས་ལ་རིངས་པའི་ཚིག་འགའ་ཐལ། །ཞེས་པ་ལྟ་བུའམ།
ཡང་ན། (རང）གཟུགས་སྟོབས་ཤེས་རིག་དར་བའི་གཞོན་ནུ་ཁྱོད།།
མགུ་ཕྱིར་ལྷན་དུ་བཞུགས་ཞེས་བརྗོད་འདོད་ཀྱང་།།
རྒྱང་རིང་དོན་ཆེན་མཐོང་ནས་སློབ་གྲྭ་རུ།།
ཅིས་ཀྱང་ཕེབས་ཞེས་ཁ་ནས་དབང་མེད་ཐལ། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བཅོ་ལྔ་པ་གཞན་དབང་གིས་འགོག་པ་ནི།
གཞན་གྱི་དབང་སོང་དེ་ཉིད་ཀྱི།
དབང་ལྟར་འདོད་ཅེས་དབང་གིས་འགོག།
268



བདག་ཉིད་གཞན་གྱི་དབང་དུ་སོང་བས་དེས་ཁྱོད་ཀྱི་འདོད་པ་ལྟར་་་་་་
བསྟུན་ན་བད་ག་ཀྱང་དེ་ལྟར་བྱ་ཡི། དེ་ལྟར་མིན་ན་ཁྱོད་ཀྱི་འདོད་པ་ལྟར་མི་
སྒྲུབ་ཅེས་བརྗོད་པའི་སྒོ་ནས་འགོག་པ་ཞིག་ཡིན་ཏེ། དེའི་གོ་དོན་གྱི་དཔེར་
བརྗོད་རྩ་བ་ལས་བཤད་པ།
སྐད་ཅིག་ལྟ་བའི་གེགས་བྱེད་པའི།།
རྫི་མ་བསྐྱོད་པ་ལ་ཁྲོ་བ།།
ཁྱོད་ཀྱི་མཛའ་བོར་འགྲོ་བ་སྨྱོས།།
བདག་ནི་དེ་ཡི་འདོད་པ་འདོད།།
མཛའ་བོ་སྐྱེས་པ་ཞིག་གིས་རང་གི་བུད་མེད་ལ་བདག་དབེན་པའི་གནས་
སུ་ཆོས་བྱེད་པ་ལ་འགྲོ་བས་ཁྱོད་ཀྱིས་གེགས་མ་བྱེད་ཅེས་སྨྲས་པ་ན། བུད་
མེད་ཀྱིས་ང་ནི་ཁྱོད་ལ་རྒྱུན་དུ་ལྟ་བ་ལ་སྐད་ཅིག་མའི་ཡུན་ཙམ་དུ་གེགས་བྱེད་
པའི་རྫི་མ་བསྐྱོད་པ་ཙམ་ལ་ཡང་སྡང་སེམས་ཡོད་པ་དེ་ལྟ་བུའི་བརྩེ་གདུང་་་་་་
ཤུགས་ཅན་ཞིག་ཡིན་པས་དེ་ལ་ཁྱོད་འགྲོའོ་ཞེས་སྨྱོས་ཤིག ང་ནི་དེའི་གཞན་
དབང་ཅན་ཡིན་པས་དེས་ཇི་ལྟར་འདོད་པ་བཞིན་ཁོ་མོ་ཡང་བྱ་ཡི། དེ་ལས་
གཞན་མི་བྱ་ཞེས་པ་ལྟ་བུར། རང་གི་བདག་པོ་ལ་བརྩེ་གདུང་ཧ་ཅང་ཤུགས་
ཆེན་ཡོད་པའི་བུད་མེད་ཅིག་གིས་རང་ཉིད་ཀྱི་བསམ་པ་ལ་རང་དབང་མེད་་་་
པས་དེས་ཁྱོད་ཀྱི་འདོད་པ་ལྟར་ཁས་ལེན་ན་མ་གཏོགས། དེ་མིན་ཁྱོད་ཀྱི་
འདོད་པ་ལྟར་མི་བྱ་ཞེས་རང་ལ་རང་དབང་མེད་ཚུལ་བརྗོད་པའི་སྒོ་ནས་་་་་་་
འགོག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་གུང་ཐང་བསྟན་པའི་སྒྲོན་མེས།
ལས་ངན་འབྲས་བུ་སྨིན་པ་འགའ་ཞིག་གིས།།
269



གདུང་སེལ་ཟབ་མོའི་གདམས་པ་དགོས་ཞེས་སྨྲ།།
འདི་ན་བདེ་སྡུག་འགྱུར་བ་མཐའ་ཡས་རྣམས།།
ལས་ཀྱིས་བསྐྲུན་ཕྱིར་དེ་དང་བགྲོ་བར་འཚལ། །ཞེས་པ་ལྟ་བུའམ།
ཡང་ན། (རང)བདག་རང་ལུས་སེམས་བདེ་བར་ངལ་གསོ་ཞེས།།
ཁྱོད་ཀྱི་བྱམས་བརྩེ་ལྡན་པའི་བཀའ་མཆིད་དག།
ཐོས་ཀྱང་རིན་ཆེན་ནོར་ལས་རྙེད་དཀའི་དུས།།
ཕྱིར་ལྡོག་བྱར་མེད་དེ་དང་བགྲོ་བར་འཚལ། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བཅུ་དྲུག་པ་ཐབས་ཀྱིས་འགོག་པ་ནི།
རྙེད་དཀའི་ཐབས་མང་བཀོད་བྱས་ནས།།
དོན་དེ་གྱིས་ཞེས་ཐབས་ཀྱིས་འགོག།
འགྲུབ་པར་དཀའ་བའི་བྱ་ཐབས་མང་པོ་བཀོད་དེ་ཁྱོད་ལ་དེ་འདྲའི་བྱ་་་་
ཐབས་ཡོད་ན་བདག་ལ་དགོས་ཞེས་སྨྲས་པའི་སྒོ་ནས་འགོག་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མགོན་པོ་འབྲལ་བ་བཟོད་པར་བགྱི།།
གང་གིས་མིག་བསྒོས་བདག་ལ་ནི།།
འདོད་པས་བསྣུན་དུ་མི་མཐོང་བའི།།
མཐོང་མིན་མིག་སྨན་བདག་ལ་སྩོལ།།
ཅེས་པ་སྟེ། གོ་དོན་ནི། ཀྱེ་མགོན་པོ་ཞེས་རང་གི་བདག་པོ་ལ་བོས་ནས་ཁྱོད་
དང་འབྲལ་བའི་སྡུག་བསྔལ་ནི་བདག་གིས་བཟོད་པར་བགྱི་ཡི། ཁྱོད་ཡུལ་
གཞན་དུ་སོང་བའི་འོག་ཏུ་མིག་སྨན་གང་གིས་ཁོ་མོའི་མིག་ལ་བསྒོས་པ་སྟེ་་་་
བྱུགས་པ་ཙམ་གྱིས་འདོད་པའི་ལྷ་དགའ་རབ་དབང་ཕྱུག་གིས་འཕངས་པའི་
270



མེ་ཏོག་གི་མདས་བསྣུན་པ་ལས་བྱུང་བའི་འདོད་ཆགས་ཀྱིས་བདག་གདུང་་་་་་
བར་མི་བྱེད་པའི་མིག་སྨན་ཏེ་མི་སྣང་བའི་རྫས་ཤིག་ཁྱོད་ཀྱིས་བདག་ལ་སྩོལ་་་
ཅིག་ཅེས་པ་ལྟ་བུར། རང་གི་བདག་པོ་ལ་བརྩེ་བའི་བུད་མེད་དེས་མཛའ་བོ་
དང་འབྲལ་བའི་འོག་ཏུ་སྡུག་བསྔལ་གྱིས་གདུང་བར་གྱུར་ན་ངེས་པར་དུ་འཆི་
བར་འགྱུར་བའི་འདོད་ཆགས་ཀྱི་མདའ་བསྣུན་པར་མི་མཐོང་བའི་མིག་སྨན་་་་
ཞིག་ཡོད་ན་བདག་མི་འཆི་བའི་ཐབས་སུ་འགྱུར་བ་ལྟ་བུའི་བརྗོད་ཚུལ་མཁས་
པའི་སྒོ་ནས་འགོག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་གུང་ཐང་བསྟན་པའི་སྒྲོན་མེས།
འོད་སྟོང་ལྡན་ཁྱོད་ཆུ་ལྷའི་ཕང་བ་རུ།།
གལ་ཏེ་གཟིམས་པར་བཞེད་ན་དེ་བཞིན་མཛོད།།
པད་ཚལ་མཛེས་པ་ཟུམ་པར་མི་འགྱུར་སླད། །
ཚ་ཟེར་འོད་ཀྱི་ཕྲེང་བ་བཞག་འཚལ་ལོ། །ཞེས་པ་ལྟ་བུའམ།
ཡང་ན། (རང）སློབ་དཔོན་མཆོག་ཁྱོད་དོན་ཆེན་བྱ་བའི་སླད།།
ཡུལ་གཞན་གཤེགས་པར་བཞེད་ཚེ་དེ་བཞིན་མཛོད།།
རྙེད་དཀའ་ནོར་བུའི་དཔེ་དེབ་ཡོད་དོ་ཅོག།
བདག་ཅག་སློབ་གཞིའི་རྟེན་དུ་འཇོག་པར་འཚལ། །ཞེས་པ་ལྟ་བུའོ།
འགོག་པའི་རྒྱན་གྱི་ནང་གསེས་བཅུ་བདུན་པ་ཁྲོ་བས་འགོག་པ་ནི།
བྱས་དང་མ་བྱས་ཁྱོད་ཅི་ཞེས།།
ཁྲོ་ཚིག་གིས་འགོག་ཁྲོས་པས་འགོག།
བརྩེ་བའི་བསམ་པ་མ་བཟོད་པའི་དབང་གིས་རང་ཉིད་ཀྱི་འདོད་པ་ལྟར་
བྱས་ཀྱང་རང་ཉིད་ལ་ཕན་ཐོགས་མེད་པའི་ཚིག་རྩུབ་སྨྲས་པའི་ཚུལ་གྱིས་་་་་་་
བ
271



འགོག་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཇོ་བོ་ཁྱོད་ཀྱི་ཞལ་ནས་ཚིག། །
བདག་འགྲོ་ཞེས་པ་ངེས་པར་བྱུང་།།
མཛའ་བ་དམན་པ་ཁྱོད་ཀྱིས་ད།།
མ་ཕྱིན་ན་ཡང་བདག་ལ་ཅི།།
ཞེས་པ་སྟེ། གོ་དོན་ནི། ཀྱེ་ཇོ་བོ་ཞེས་བོས་ནས་ཁྱེད་ཀྱི་ཞལ་ནས་བདག་ཡུལ་
གཞན་དུ་འགྲོའོ་ཞེས་བརྗོད་པར་མི་འོས་པའི་ཚིག་འདི་ངེས་པར་བྱུང་ཟིན་་་་་
མོད། བདག་ལ་མི་སེམས་པར་ཚིག་དེ་འདྲ་བརྗོད་ཕོད་པའི་ཕྱིར་མཛའ་བ་
དམན་ཅིང་སྙིང་རིང་བ་ཁྱེད་ཀྱིས་ད་མ་ཕྱིན་པར་བསྡད་ན་ཡང་བདག་ལ་་་་་་
དགོས་པ་ཅི་ཡོད། ད་ནི་ཁྱོད་བསྡད་པ་དང་སོང་བ་འདྲའོ་ཞེས་པ་ལྟ་བུར།
རང་གི་བདག་པོ་ལ་བརྩེ་བའི་བསམ་པ་བཟོད་ཐབས་མེད་པའི་བུད་མེད་ཅིག་
གིས་ཁྲོས་པའི་དབང་གིས་རང་གི་བདག་པོར་ཚིག་རྩུབ་སྨྲ་བའི་ཟོལ་གྱིས་་་་་་་
འགོག་པར་བྱེད་པ་ལྟ་བུའོ། །
དེའི་མཚན་གཞི་དཔེར་བརྗོད་ལ་གུང་ཐང་བསྟན་པའི་སྒྲོན་མེས། །
འབྱོར་པས་དབུལ་ཞིང་འདུ་བ་འཁྲུགས་པས་མནར།།
ཕན་རེའི་དུས་སུ་བྱོལ་བའི་ཁྲེལ་འདས་རྣམས།།
ཕྱི་ནས་བདེ་སྐྱིད་མངའ་ཐང་དར་བའི་ཚེ།།
འཛུམ་ཞལ་ལྷུག་པར་བསྟན་ཀྱང་དགོས་པ་ཅི། །ཞེས་པ་ལྟ་བུའམ།
ཡང་ན (རང)རིན་ཐང་བྲལ་བའི་སྔོན་རབས་ལོ་རྒྱུས་ཚོགས།།
རང་རང་ཆབ་སྲིད་དགོས་མཁོར་བསྟུན་བྱས་ཏེ།
272



གཡོ་ཟོལ་བསྒྱུར་བཅོས་བྱས་ན་ལོ་རྒྱུས་དངོས།།
དཔེ་དེབ་ཁྲི་ཕྲག་བརྩམས་ཀྱང་ཡིད་ཆེས་ཅི། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བཅོ་བརྒྱད་པ་སྙིང་རྗེས་འགོག་པ་ནི།
བྱ་བར་འོས་པ་མ་བྱས་པར།།
མྱ་ངན་ཚུལ་སྟོན་སྙིང་རྗེས་འགོག།
ངེས་པར་དུ་བྱ་འོས་པའི་བྱ་བ་གང་ཡང་མ་བྱས་པར་རང་བཞིན་གྱིས་་་་་
དུས་སྐབས་བཟང་པོ་ཤོར་བའི་གནས་ཚུལ་མཐོང་ནས་མྱ་ངན་གྱི་རྣམ་པས་་་་་་
སྙིང་རྗེ་བའི་ཚུལ་བརྗོད་པའི་སྒོ་ནས་འགོག་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མ་བསྣམས་བུ་མོའི་རྣ་བ་ལ།།
མ་བྱས་ཆང་ལ་མ་བཏབ་པར།།
ཁྱོད་ཀྱི་དགྲ་ཡི་རྫིང་ཉིད་དུ།།
ཨུཏྤལ་སྔོན་པོ་ཟེགས་པར་གྱུར།།
ཅེས་པ་སྟེ། གོ་དོན་ནི། རྒྱལ་པོ་ཁྱོད་ཀྱི་དགྲ་ཁྱོད་ཀྱི་དཔུང་གིས་བསད་པས་
ཐམས་ཅད་ཤི་ཞིང་ཡུལ་སྟོང་པའི་ཨུཏྤལའི་མེ་ཏོག་གི་དྲི་བཟང་རྣམས་ལ་སུས་
ཀྱང་མ་བསྣམས་ཤིང་། བུ་མོ་རྣམས་ཀྱི་རྣ་རྒྱན་དུ་ཡང་མ་བྱས། ཆང་ལའང་
མ་བཏབ་པར་རང་བཞིན་གྱིས་རྙིང་ཞིང་བདག་པོ་མེད་པར་ས་ལ་ཟགས་པར་
གྱུར་ཏོ། །ཞེས་བརྗོད་པའི་ཤུགས་ལ་དགྲ་བོ་ལས་རྣམ་པར་རྒྱལ་བའི་རྒྱལ་པོ་
ལ་བསྟོད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
མཆོད་སྦྱིན་མ་བྱས་སྦྱིན་པའི་ཆར་མ་ཕབ།
273



ཁ་པའང་གནའ་
གཉེན་འཁོར་འབངས་ལ་བསྟབས་མིན་རང་གིས་ཀྱང་།།
སྤྱད་པར་མ་བཟོད་པུ་རྒྱ་ཎཱ་ཐའི་མཛོད།།
ཡུད་ཀྱིས་སྟོངས་པར་གྱུར་འདིའི་སྣང་ཚུལ་གཟིགས། །ཞེས་པ་ལྟ་
བུའམ།
ཡང་ན། (རང)རིག་གཞུང་མ་སྦྱངས་ལག་རྩལ་ཤེས་ཡོན་བྲལ།།
ཁྲིམས་མཐུན་བྱ་བ་སྒྲུབ་པར་མི་དགའ་བར།།
ལང་ཚོའི་ནོར་བུ་རྒ་བའི་ཆོམ་རྐུན་གྱིས།།
ཕྲོགས་པའི་གཞོན་ནུ་དེ་དག་སྙིང་རྗེའི་ཡུལ། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་བཅུ་དགུ་པ་འགྱོད་པས་འགོག་པ་ནི།
སྒྲུབ་འོས་དོན་འགའ་མ་བསྒྲུབས་པར།།
འགྱོད་པའི་ཚིག་སྨྲས་འགྱོད་པས་འགོག།
རང་ཉིད་ཀྱིས་ངེས་པར་དུ་སྒྲུབ་འོས་པའི་དོན་འགའ་ཞིག་མ་བསྒྲུབས་་་་་
པར་གོ་སྐབས་བཟང་པོ་ཤོར་བ་ལ་འགྱོད་པ་སྐྱེ་བའི་ཚིག་སྨྲས་པའི་སྒོ་ནས་་་་་
འགོག་པ་ཞིག་ཡིན་ཏེ། དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
དོན་ནི་འགའ་ཡང་ཚོགས་མ་བྱས།།
རིག་པ་འགའ་ཡང་མ་བསྒྲུབས་ཤིང་།།
དཀའ་ཐུབ་འགའ་ཡང་མ་བསགས་པར།།
ན་ཚོད་མཐའ་དག་སོང་བར་གྱུར།།
ཅེས་པ་སྟེ། གོ་དོན་ནི། དོན་ཆེན་པོ་སྟེ་ནོར་ལོངས་སྤྱོད་འགའ་ཡང་མ་
བསགས་ཤིང་། བརྡ་སྤྲོད་རིག་པ་ལ་སོགས་པའི་རིག་པའི་གནས་སམ་རིག་
བྱེད་ཡན་ལག་དང་བཅས་པ་འགའ་ཡང་མ་བསླབས་པས་མ་ཤེས་ལ། དཀའ་
274



ཐུབ་སྤྱད་ནས་བསོད་ནམས་གང་ཡང་མ་བསགས་པར་ན་ཚོད་ཀྱི་རིམ་པ་་་་་་
མཐའ་དག་སོང་སྟེ་འཆི་བ་ལ་གཏུགས་པར་གྱུར་ཏོ། །ཞེས་པ་ལྟ་བུར། འགྱོད་
པ་དང་ལྡན་པའི་རྒན་པོ་འགའ་ཞིག་གིས་སྨྲས་པ་ལྟར་བྱས་ནས། རྒྱུ་ནོར་སྒྲུབ་
པ་དང༌། རིག་པ་བསླབས་པ། དཀའ་ཐུབ་སྤྱད་པ་སོགས་བྱ་བར་འོས་པ་གང་
ཡང་མ་གྲུབ་པར་ན་ཚོད་ཡོལ་ནས་འཆི་བར་ཉེ་བར་འགྱོད་པ་སྐྱེ་བའི་ཚིག་་་་་་
བརྗོད་པ་ལྟ་བུའོ། །
(འདི་དང་འོག་ནས་འབྱུང་བའི་སྔ་ན་མེད་པའི་བྱེད་རྒྱུ་གཉིས་ནོར་་་་་
ཡོད་ཀྱང་ཞིབ་ཏུ་བརྟགས་ན་དེ་གཉིས་མི་འདྲ་སྟེ། སྐབས་འདིར་འགྱོད་པའི་
ཚིག་དང་བཅས་ཏེ་དགག་བྱ་དགག་ཚིག་གིས་བཀག་པ་ཙམ་གྱིས་ཆོག རྒྱུ་
རྒྱན་སྐབས་སྔོན་ཆད་བྱས་པ་མེད་པའི་རྒྱུ་དངོས་མེད་ལས་འབྲས་བུ་དངོས་་་་་
པོར་གྱུར་པ་བསྐྱེད་པའི་ཚུལ་བརྗོད་པ་ཞིག་ཡིན་པས་ཁྱད་པར་ཆེའོ།།)
དེའི་མཚན་གཞི་དཔེར་བརྗོད་ལ་བོད་མཁས་པས།
ཚུལ་གནས་ཁྲིམས་ཀྱིས་ལུས་ངག་མ་བསྡམས་ཤིང་།།
གཞུང་ལུགས་རྒྱ་མཚོར་རང་བློ་མ་སྦྱངས་ལ།།
དབེན་པར་ཡང་དག་འཇོག་ལའང་མ་གོམས་པས།།
གཉིས་མེད་སེང་གེར་གྱུར་པ་འཆི་ཁར་འཚེར། །ཅེས་པ་ལྟ་བུའམ།
ཡང་ན། (རང)ན་གཞོན་དུས་སུ་དོན་མེད་རྩེད་འཇོས་གཡེངས།།
རྒན་རབས་ཕ་མའི་བྱམས་བརྩེའི་བསླབ་བྱ་ཡང་།།
ཐོས་འཛིན་རྒྱབ་ཀྱི་དྲི་བཞོན་སྤུན་ཟླར་བྱས།།
སྐྲ་དཀར་གཉེར་མས་བཞིན་ཁེབས་ལྷག་པར་འགྱོད། །ཅེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་ཉི་ཤུ་པ་ཐེ་ཚོམ་གྱིས་འགོག་པ་ནི།
275



དེ་འམ་གང་ཡིན་ཁྱད་པར་འདིས།།
དེ་མིན་ཞེས་བརྗོད་ཐེ་ཚོམ་འགོག། །
འདྲ་ཆོས་དངོས་སུ་བརྗོད་མ་བརྗོད་གང་ཡང་རུང་སྟེ་འདྲ་བའི་སྒོ་ནས་་་་
དབྱེ་བ་མ་ཕྱེད་པར་ཐེ་ཚོམ་སྐྱེ་བ་ལ། ཁྱད་གཞི་གཅིག་ལ་ཡོད་ཅིང་གཅིག་ལ་
མེད་པའི་ཁྱད་ཆོས་ཤིག་རྒྱུ་མཚན་དུ་བཀོད་ནས་འགོག་པར་བྱེད་པ་ཞིག་ཡིན་
ཏེ། དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཅི་འདི་སྟོན་གྱི་ཆུ་འཛིན་ནམ།།
ཡང་ན་ངང་བའི་ཚོགས་སམ་ཅི།།
སྒྲ་ནི་རྐང་གདུབ་ཀྱི་འདྲ་བ།།
ཐོས་པས་དེ་ནི་ཆུ་འཛིན་མིན།།
ཞེས་པ་སྟེ། གོ་དོན་ནི། ཅི་ནམ་མཁའ་ལ་རྒྱུ་བའི་ཁ་དོག་དཀར་ཞིང་མཛེས་
པ་ཅན་འདི་དག་སྟོན་དུས་ཀྱི་ཆུ་འཛིན་དཀར་པོ་ལང་ལོང་དུ་གཡོ་བ་ཡིན་་་་་
ནམ། ཡང་ན་ངང་བ་དཀར་པོའི་ཁྱུ་ཚོགས་འཕུར་ཞིང་འགྲོ་བ་ཡིན་སྙམ་པའི་
ཐེ་ཚོམ་སྐྱེ་བ་ལ་ལེགས་པར་ཉན་པའི་སྐབས་སུ་རྐང་གདུབ་ཀྱི་སྒྲ་འདྲ་བར་སྒྲ་
ཐུང་ངུ་རྒྱུན་མི་ཆད་དུ་སྒྲོགས་པའི་སྐད་གདངས་ཀྱི་ཟུར་ལ་བརྟགས་ན། སིལ་
སྒྲ་ཅུང་ཟད་དང་བཅས་པ་ཐོས་པས་ཆུ་འཛིན་མ་ཡིན་ཞིང་། ངང་བ་ཡིན་
པར་ངེས་སོ། །ཞེས་པ་ལྟ་བུར། ངང་བ་དཀར་པོ་ནམ་མཁའ་ལ་འཕུར་བ་
མཐོང་ནས་སྤྲིན་དཀར་པོ་རྒྱུ་བ་དང་འདྲ་བར་འཁྲུལ་ནས་ཐེ་ཚོམ་སྐྱེ་བ་དགག་
བྱར་བྱས་ནས། དེ་གཉིས་མི་འདྲ་བའི་ཁྱད་པར་རྐང་གདུབ་ཀྱི་སྒྲ་འདྲ་བར་
གྲགས་པའི་ཁྱད་ཆོས་ངང་བའི་སྐད་གདངས་ལ་ཡོད་པ་ལས་སྤྲིན་ལ་མེད་པ་དེ་
རྒྱུ་མཚན་དུ་བཀོད་ནས་ཐེ་ཚོམ་འགོག་པ་ལྟ་བུའོ།།
276



དེའི་མཚན་གཞི་དཔེར་བརྗོད་ལ་བོད་མཁས་པས།
ཅི་འདི་འབིགས་བྱེད་ངོས་ཀྱི་ཆུ་ཤིང་ངམ།།
ཡང་ན་མཛེས་སྡུག་ཅན་དེའི་གཟུགས་ཀྱི་དཔལ།།
དལ་བུའི་འགྲོས་ཀྱིས་ཉེ་བར་རྒྱུ་བྱེད་པའི།།
རྣམ་འགྱུར་མཐོང་ཕྱིར་དེ་ནི་འཁྲི་ཤིང་མིན། །ཞེས་པ་ལྟ་བུའམ།
ཡང་ན། (རང)རྟག་ཏུ་ལས་བཟང་སྒྲུབ་པར་དཀའ་བ་འདི།
ལེ་ཧྥེང་དངོས་སམ་རྒྱ་ཆེའི་གཞོན་ནུ་གང་།།
འོན་ཏེ་མི་དམངས་དཔུང་སྡེའི་ཆས་གོས་དག།
མི་ལྡན་ཕྱིར་ན་ལེ་གླེང་དངོས་མ་ཡིན། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་ཉེར་གཅིག་པ་སྦྱར་བའི་འགོག་པ་ནི།
དཔེ་དོན་ཐུན་མོང་ཆོས་སྦྱར་ནས།།
གཟུགས་བཀོད་དཔེ་འགོག་སྦྱར་བའི་འགོག།
དཔེ་དང་དོན་གཉིས་ལ་ཐུན་མོང་དུ་ཡོད་པའི་མཚུངས་ཆོས་སྒྲ་འདྲ་བའི་
སྒོ་ནས་སྦྱར་ཏེ་གཟུགས་སུ་བཀོད་པའི་དཔེ་འགོག་པ་ཞིག་ཡིན་ཏེ། དེའི་གོ་
དོན་གྱི་དཔེར་བརྗོད་རྩ་བ་ལས་བཤད་པ།
བདུད་རྩིའི་བདག་ཉིད་པདྨ་ལ།།
སྡང་ཞིང་སྣུམ་པའི་ཏཱ་ར་ཀཱ།
ཁྱོད་གདོང་ཟླ་བ་འདི་ཡོད་བཞིན།།
ཟླ་བ་གཞན་གྱིས་ཅི་ཞིག་བྱ།།
ཞེས་པ་སྟེ། སྐབས་འདིར་ཁྱད་གཞི་ཐ་དད་པ་གཙོ་བོ་ནམ་མཁའི་ཟླ་བ་དང༌།
ཕལ་བ་གདོང་གི་ཟླ་བ་གཉིས་མཚུངས་ཆོས་འདྲ་བའི་སྒོ་ནས་སྦྱར་བ་སྟེ། དེ་
277



ཡང་མཛེས་མའི་གདོང་ནི་བལྟས་པ་ཙམ་གྱིས་ཡིད་དགའ་བར་བྱེད་པ་དང༌།
ཟླ་བ་ནི་བསིལ་བའི་འོད་ཟེར་ཅན་ཡིན་པས་དེ་གཉིས་ཀ་བདུད་རྩིའི་བདག་་་་
ཉིད་ཅན་དུ་གྲགས་ཤིང་། གདོང་གི་མཛེས་པས་པདྨའི་མཛེས་པ་ལ་འགྲན་
པས་སྡང་བ་དང་། ཟླ་བས་པདྨ་ཁ་ཟུམ་པར་བྱེད་པས་སྣང་བ་ཡིན་པས་དོན་
སྦྱར་བ་དང༌། ཏཱ་ར་ཀཱ་ཞེས་པའི་སྒྲ་གཅིག་པོ་དེ་གདོང་གི་སྐབས་སུ་མིག་
འབྲས་ལ་འཇུག་ཅིང་། ཟླ་བའི་སྐབས་སུ་རྒྱུ་སྐར་ལ་འཇུག་པས་སྒྲ་འདྲ་བར་
སྦྱར་ཏེ། མཚུངས་ཆོས་དེ་གསུམ་གྱི་སྒོ་ནས་ཁྱོད་གདོང་ཟླ་བ་ཞེས་གདོང་ཟླ་
བའི་གཟུགས་སུ་བཀོད་ནས། དེ་ལྟ་བུའི་གདོང་གི་ཟླ་བ་ཁྱད་དུ་འཕགས་པ་
འདི་ཡོད་བཞིན་དུ་དེ་ལས་གཞན་པའི་ཟླ་བ་བར་སྣང་ལ་ཡོད་པ་འདིས་ཅི་བྱ་
སྟེ་དགོས་པ་མེད་དོ། །ཞེས་པ་ལྟ་བུར། སྦྱར་གཞི་གཙོ་བོ་ནམ་མཁའི་ཟླ་བ་
དང་ཆོས་མཚུངས་པའི་ཡོན་ཏན་གསུམ་བསྟན་ནས། འགོག་བྱེད་ཕལ་བ་
གདོང་གི་ཟླ་བས་བཀག་པའི་སྒྲ་འདྲ་བ་སྦྱར་ཏེ་འགོག་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
རབ་གཙང་དྲི་མས་ཡོངས་བཏང་སྔོ་སངས་གདོང་། །( སྒྲོལ་མ། ནམ་
མཁའ)
གཉིས་སྐྱེས་དབང་པོས་ཀུན་གསལ་ཡིད་འོང་མ། །(ཚེམས། ཟླ་བ)
ཁྱོད་ཞལ་དག་པའི་མཁའ་དབྱིངས་འདི་མཐོང་བཞིན།།
འདབ་ལྡན་ལམ་གྱི་ཆུ་མཐོངས་དེས་ཅི་བྱ། །ཞེས་པ་ལྟ་བུའམ།
ཡང་ན། །
(རང) ཀུན་གསལ་དབྱིངས་སུ་ཇེ་མཐོར་བགྲོད་བྱས་ཤིང་།།
ངེས་མེད་ཕྱོགས་འགྲོ་འོད་ཟེར་འགྱེད་པ་ཡི།།(དབྱར་དགུན་ལྷོ་བྱང་།
རླུང་ཕྱོགས་ངེས་མེད)
278



སྐྱེ་རྒུ་འཚོ་བྱེད་སྣང་བྱེད་འདི་ཡོད་བཞིན།།(ཉི་མ། གློག）
སྲེག་ཟ་འབར་བའི་སྒྲོན་མེ་འདིས་ཅི་བྱ། །ཞེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་ཉེར་གཉིས་པ་དོན་གཞན་འགོག་པ་ནི།
དོན་གཞན་མཚུངས་ཆོས་དངོས་བསྟན་ནས།།
དངོས་དེའི་ཆོས་འགོག་དོན་གཞན་འགོག།
ཁྱད་ཆོས་འདྲ་བའི་དོན་གཞན་ལ་ལྡན་པའི་མཚུངས་ཆོས་དངོས་སུ་་་་་་
བསྟན་ནས། དེས་དགག་གཞིའི་དངོས་པོ་དེར་ལྡན་པའི་ཁྱད་ཆོས་འགོག་པར་
བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཐམས་ཅད་མནན་ཡང་ཁྱེད་ཀྱིས་ནི།།
རྣམ་གནོན་ཚིམ་པ་མེད་པ་མཚར།།
ཡང་ན་སྲེག་ཟ་འབར་བ་ལ།།
ཚིམ་པ་དེ་ནི་ནམ་ཞིག་མཐོང་།།
ཞེས་པ་སྟེ། གོ་དོན་ནི། རྒྱལ་པོ་ཁྱོད་ཀྱི་སྟོབས་དང་དཔའ་བ་ལ་སོགས་པས་
གཞན་སྡེའི་རྒྱལ་ཕྲན་ཐམས་ཅད་ཟིལ་གྱིས་མནན་ཡང་། ད་དུང་ཟིལ་གྱིས་
གནོན་བྱ་སྲིད་ན་དེ་ཡང་ཟིལ་གྱིས་གནོན་པར་འགྱུར་བའི་རྣམ་གནོན་ཚིམ་པ་
མེད་པ་འདི་ལྟ་བུ་ནི་ཤིན་ཏུ་ངོ་མཚར་རོ། །འོན་ཏེ་དེ་ལ་མཚར་བ་ཅི་ཞིག་
ཡོད་དེ། སྲེག་ཟ་སྟེ་མེ་འབར་བ་ལ་ཚིམ་པ་ནམ་ཞིག་མཐོང་སྟེ་ནམ་ཡང་མ་
མཐོང་བས་བུད་ཤིང་ཅི་ཙམ་བསྣན་པ་དེ་ཙམ་དུ་འབར་བས་སོ། །ཞེས་པ་ལྟ་
བུར། དོན་གཞན་མེ་འབར་བ་ལ་ཡོད་པའི་མཚུངས་ཆོས་དངོས་སུ་བསྟན་
ནས་དེས་བརྗོད་འདོད་ཀྱི་དགག་གཞིའི་ཁྱད་ཆོས་སམ། བྱ་བ་འགོག་པར་
279



་
བྱེད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་བོད་མཁས་པས།
རྣམ་པ་ཐམས་ཅད་མཁྱེན་ཅིང་གཟིགས་པའི་ཐུགས།།
ད་དུང་ཡོན་ཏན་འཚོལ་ལ་རིངས་འདི་ཅི།།
འོན་ཏེ་མི་ཟད་ཟབ་ཡངས་ཆུ་ཡི་གཏེར།།
རྟག་ཏུ་ཆུ་ཕྲན་མ་ལུས་སྡུད་ལ་ལྟོས། །ཞེས་པ་ལྟ་བུའམ།
ཡང་ན། (རང)སྒྱུ་མའི་ནོར་ལ་སྲེད་པའི་བརྐམ་ཆགས་ཅན།།
འཇིག་རྟེན་ཁྱོན་ལ་དབང་ཡང་ཚིམ་མི་འགྱུར།།
འོན་ཏེ་རྟ་གདོང་མེ་ལྕེ་འབར་བའི་རིས།།
དུས་ཀུན་རྒྱ་མཚོ་འཐུང་ཡང་ངོམས་པ་མེད། །ཅེས་པ་ལྟ་བུའོ།།
འགོག་པའི་རྒྱན་གྱི་ནང་གསེས་ཉེར་གསུམ་པ་རྒྱུས་འགོག་པ་ནི།
ཁྱད་འཕགས་རྒྱུ་ཡིས་དེ་ཉིད་ལ།།
བསྟོད་པ་མིན་བརྗོད་རྒྱུ་ཡིས་འགོག།
དགག་གཞི་བརྗོད་འདོད་ཀྱི་དངོས་པོ་དེའི་ཁྱད་དུ་འཕགས་པའི་རྒྱུ་སྟོན་
པར་འདོད་ནས་དངོས་སུ་ཁྱད་དུ་འཕགས་པའི་ཆོས་དེ་རྒྱུ་མཚན་དུ་བྱས་ནས་
དེ་ཉིད་ལ་བསྟོད་པ་མིན་ཞེས་བསྟོད་བསྔགས་བྱེད་ཚུལ་ཁྱད་པར་བའི་སྒོ་ནས་
འགོག་པ་ཞིག་ཡིན་ཏེ། །
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྦྱིན་པ་པོ་ཞེས་ནམ་ཡང་ནི།།
མི་དབང་ཁྱོད་ལ་མི་བསྟོད་དེ།།
གང་ཕྱིར་སློང་བས་ཁྱེད་ཀྱི་ནོར།།
280_
ད
-
-
-
，



རང་གི་ཉིད་དུ་བསམས་ནས་ལེན།། ་
ཞེས་པ་སྟེ། གོ་དོན་ནི། ཀྱེ་མིའི་དབང་པོ་ཞེས་བོས་ནས་ཁྱེད་ནི་དུས་རྟག་
པར་གཏན་པ་མེད་པའི་མཆོད་སྦྱིན་གྱིས་སློང་བ་པོ་ཐམས་ཅད་ཀྱི་རེ་བ་སྐོང་་་
བར་བྱེད་པ་པོ་ཡིན་ཀྱང་དེ་རྣམས་ཀྱིས་འདི་ནི་བདག་ཅག་རྣམས་སྦྱིན་པས་་་་
དུས་རྟག་ཏུ་ཚིམ་པར་བྱེད་པ་པོ་ཡིན་ནོ་ཞེས་ནམ་ཡང་མིའི་དབང་ཕྱུག་ཁྱོད་
ལ་བསྟོད་པར་མི་བྱེད་དེ། གང་གི་ཕྱིར་ན་ཁྱོད་ཀྱི་ནོར་ནི་སྦྱིན་པ་ཁོ་ནར་
གཏོང་བ་ཡིན་པའི་ཕྱིར། སློང་བ་པོ་རྣམས་ཀྱིས་རང་གི་ནོར་ཉིད་དུ་བསམས་
ནས་ལེན་པར་བྱེད་དོ། །ཞེས་པ་ལྟ་བུར། དགག་བྱ་རྒྱལ་པོ་ལ་བསྟོད་པ།
འགོག་བྱེད་སློང་བ་པོས་རང་གི་ནོར་ཡིན་པར་བསམས་ནས་ལེན་པར་བྱེད་པ་
རྒྱུ་མཚན་དུ་བཀོད་ནས་འགོག་པར་བྱེད་པ་ལྟ་བུའོ།།
དེའི་མཚན་གཞི་དཔེར་བརྗོད་ལ་པཎ་ཆེན་བསྟན་པའི་དབང་ཕྱུག་གིས།
ཆོས་སྦྱིན་ཆད་པ་མེད་པར་འབེབས་སོ་ཞེས།།
གསུམ་ལྡན་བཤེས་གཉེན་ཁྱེད་ལ་མི་བསྟོད་དེ།།
ཉན་པོ་ཕལ་ཆེར་ལས་འདི་ཁྱོད་ཁོ་ནའི།།
སྐལ་བར་བསམས་ཤིང་ཆོས་གྲྭ་འགྲིམ་མོ་ལོ། །ཞེས་པ་ལྟ་བུའམ།
ཡང་ན། (རང)མི་ཡི་རིགས་ཀྱིས་བློ་གྲོས་འཕྲུལ་རྩལ་ལས།།
སྟོབས་ལྡན་རང་བྱུང་ཁམས་ཡང་ཡིད་བཞིན་དུ།།
ཁ་ལོ་བསྒྱུར་ཞེས་བསྟོད་པར་མི་སེམས་ཏེ།
ཚན་རིག་བྱང་ཆུབ་ཁོ་ནའི་ནུས་མཐུར་ངེས། །ཞེས་པ་ལྟ་བུའོ།།
(10)དོན་རྒྱན་སོ་ལྔའི་ནང་གསེས་བདུན་པ་དོན་གཞན་བཀོད་་་་་་
པའི་རྒྱན།
281



(༡)དོན་གཞན་བཀོད་པའི་རྒྱན་གྱི་ངོ་བོ་སྤྱིར་བཤད་པ།
དོན་དེ་བསྒྲུབ་བྱར་སྔོན་བཀོད་ནས།།
སྒྲུབ་བྱེད་རྗེས་བཀོད་དོན་གཞན་བཀོད།།
གང་ཞིག་བསྒྲུབ་པར་བྱ་བའི་དངོས་པོ་ཞིག་སྔོན་དུ་བཀོད་ནས། དེ་ཡི་
སྒྲུབ་བྱེད་ནུས་པ་དང་ལྡན་པ་ཞིག་རྗེས་སུ་བཀོད་པ་དེ་ནི་དོན་གཞན་བཀོད་་་་
པའི་རྒྱན་ཡིན་ནོ།།
(༢)དོན་གཞན་བཀོད་པའི་རྒྱན་གྱི་རྣམ་གྲངས་བཤད་པ།
དབྱེ་བ་རྣམ་པ་བརྒྱད་ཡིན་ཏེ།
ཀུན་ཁྱབ་ཁྱད་པར་ལ་གནས་དང་།།
སྦྱར་དང་འགལ་དང་མི་འོས་འོས།
འོས་ཤིང་མི་འོས་དེ་ལྡོག་བརྒྱད།།
དོན་གཞན་བཀོད་པའི་རྒྱན་དེ་ལ་ནང་གསེས་ཀྱིས་དབྱེ་ན་བརྒྱད་ཡོད་དེ།
༡ཀུན་ཁྱབ་ཀྱི་དོན་གཞན་བཀོད་པ་དང་། ༢ ཁྱད་པར་ལ་གནས་པའི་དོན་
གཞན་བཀོད་པ། ༣ སྦྱར་བའི་དོན་གཞན་བཀོད་པ། ༤འགལ་བའི་དོན་
གཞན་བཀོད་པ། ༥མི་འོས་པའི་དོན་གཞན་བཀོད་པ། ༦འོས་པའི་དོན་
གཞན་བཀོད་པ། ༧འོས་ཤིང་མི་འོས་པའི་དོན་གཞན་བཀོད་པ། ༨ མི་འོས་
ཤིང་འོས་པའི་དོན་གཞན་བཀོད་པ་བཅས་སོ།།
(༣)དོན་གཞན་བཀོད་པའི་རྒྱན་སོ་སོའི་ངོས་འཛིན་བཤད་པ།
དོན་གཞན་བཀོད་པའི་རྒྱན་གྱི་ནང་གསེས་དང་པོ་ཀུན་ཁྱབ་ཀྱི་དོན་གཞན་་་་་
བཀོད་པ་ནི།
དོན་ཆོས་བསྒྲུབ་བྱར་ཀུན་ཁྱབ་ཀྱི།
282



སྒྲུབ་བྱེད་བཀོད་པ་ཀུན་ཁྱབ་དོན།།
བརྗོད་འདོད་ཀྱི་དོན་གང་ཡང་རུང་བ་ཞིག་བསྒྲུབ་བྱར་སྔོན་དུ་བཀོད་་་་
རྗེས། དེ་དང་རིགས་འདྲ་བའི་དངོས་པོ་ཀུན་ལ་ཁྱབ་པའི་དོན་ཞིག་སྒྲུབ་བྱེད་
དུ་བཀོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ལེགས་ལྡན་འགྲོ་བ་རྣམས་ཀྱི་མིག།
ཉི་མ་དང་ནི་ཟླ་བ་ཡང་།།
ནུབ་པར་འགྱུར་བ་ཉིད་ལ་ལྟོས།།
ངེས་པ་ལ་ནི་སུ་ཡིས་འགོང་།།
ཞེས་པ་སྟེ། གོ་དོན་ནི། ཆེས་མཛེས་ཤིང་ལེགས་པའི་ཡོན་ཏན་དང་ལྡན་
པའི་ཉི་མ་དང་ཟླ་བ་ཡང་ནུབ་པར་འགྱུར་བ་འདི་ཉིད་ལ་ལྟོས་ཞེས་དངོས་པོ་
འགའ་ཞིག་བཀོད་པ་དེ་བསྒྲུབ་བྱར་བྱས་ནས། དེའི་སྒྲུབ་བྱེད་བརྟན་པ་དང་
གཡོ་བའི་འདུས་བྱས་ཀྱི་ཆོས་ཐམས་ཅད་རྟག་ཏུ་གནས་པ་མ་ཡིན་པའི་ངེས་པ་
སྟེ་ཆོས་ཉིད་འདི་ལས་སུ་ཞིག་གིས་ཀྱང་འདའ་བར་བྱེད་ནུས་སམ་ཞེས་འདུས་
བྱས་ཀྱི་ཆོས་ཀུན་ལ་ཁྱབ་པའི་དོན་ཞིག་བཀོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཀྱེ་མ་སྔོན་གྱི་རྒྱལ་རབས་མཚན་ལྡན་པ།།
མཐའ་དག་མི་སྲུན་སྐྱེ་བོས་རྩད་ནས་བཅད།།
འདུས་བྱས་ཀུན་གྱི་རང་བཞིན་འཇིག་པའི་ཆོས།།
མཁས་ཀྱང་གཞན་དུ་བསྒྱུར་བར་ག་ལ་བཟོད། །ཅེས་པ་ལྟ་བུའམ།
ཡང་ན། (རང)ཡུན་རིང་དུས་རབས་གཅིག་གི་བགྲང་བྱའི་ཕྱེད།།
283



ཡུད་ཙམ་འདས་པའི་མྱུར་ཁྱད་མཚར་དུ་ཅི།།
དབུགས་ཀྱི་འགྲོ་འོང་སྐར་ཆའི་ཆ་རེར་ཡང་།།
འཚོ་གནས་དུས་ཡུན་ཟད་པ་མ་མཐོང་ངམ། །ཞེས་པ་ལྟ་བུའོ། །
དོན་གཞན་བཀོད་པའི་རྒྱན་གྱི་ནང་གསེས་གཉིས་པ་ཁྱད་པར་ལ་གནས་པའི་
དོན་གཞན་བཀོད་པ་ནི།
ཁྱད་ཅན་བསྒྲུབ་བྱར་ནུས་ལྡན་གྱི།།
སྒྲུབ་བྱེད་བཀོད་པ་ཁྱད་གནས་སོ།།
དངོས་པོ་སོ་སོའི་ཁྱད་པར་ལ་གནས་པའི་ཡོན་ཏན་ཞིག་བསྒྲུབ་བྱར་་་་་་་
བཀོད་རྗེས། ནུས་པ་དང་ལྡན་པའི་སྒྲུབ་བྱེད་གཞན་བཀོད་པ་དེ་ནི་ཁྱད་པར་
ལ་གནས་པའི་དོན་གཞན་བཀོད་པའི་རྒྱན་ཡིན་ཏེ།
དེའི་གོ་དོན་གྱི་དཔེར་བརྗེད་རྩ་བ་ལས་བཤད་པ།
ཆུ་འཛིན་འདི་དག་ལུས་ཅན་གྱི།།
ཡོངས་སུ་གདུང་བ་འཕྲོག་པར་བྱེད།།
ཆེན་པོ་རྣམས་ཀྱི་བདག་ཐོབ་གྲགས།།
གཞན་གྱི་སྡུག་བསྔལ་ཞི་སླད་དུའོ།།
ཞེས་པ་སྟེ། གོ་དོན་ནི། ཆུ་འཛིན་འདི་རྣམས་ནི་ལུས་ཅན་རྣམས་ཀྱི་ཚ་
བའི་གདུང་བ་ཡོངས་སུ་འཕྲོག་པར་བྱེད་དོ་ཞེས་བསྒྲུབ་བྱ་སྔོན་དུ་བཀོད་ནས།
དེའི་སྒྲུབ་བྱེད་དུ་སྤྱིར་བདག་ཉིད་ཆེན་པོ་རྣམས་ནི་རང་གི་དོན་རྒྱབ་ཏུ་བསྐྱུར་
ནས། གཞན་འདྲིས་པ་དང་མ་འདྲིས་པའི་འགྲོ་བ་ཀུན་གྱི་སྡུག་བསྔལ་ཞི་བར་
བྱེད་པའི་ཆེད་དུ། བདག་ཉིད་ཆེན་པོའི་གོ་འཕང་ཐོབ་པར་གྲགས་པ་ལྟར།
དེ་རྣམས་ཀྱི་ཆོས་ཉིད་ནི་ལན་དང་རེ་བ་ལ་མི་ལྟོས་པར་གཞན་ལ་ཕན་པར་་་་་
284



མཛད་པ་ཉིད་ཡིན་ནོ་ཞེས་བཀོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
མགོན་ཁྱོད་རང་བདེའི་དཔལ་ལ་མ་ཆགས་པར།།
གཞན་ལ་ཕན་པ་འབའ་ཞིག་བསྒྲུབ་པར་མཛད།།
ཕོངས་པར་གྱུར་ཀྱང་གཞན་ལ་རབ་དགྱེས་པ།།
དམ་པ་རྣམས་ཀྱི་ལྷན་སྐྱེས་རང་བཞིན་ཡིན། །ཞེས་པ་ལྟ་བུའམ།
ཡང་ན། (རང)གཡུལ་སར་མཚོན་གྱིས་རྨས་པའི་རང་ལུས་ཁྲག།
མཐོང་ཚེ་ཞུམ་མེད་སྙིང་སྟོབས་སྔར་ལས་རྒྱས།།
གཞན་དོན་ཆེད་དུ་རང་སྲོག་འདོར་བ་ལ།།
མི་འཇིགས་ཕུལ་བྱུང་དཔའ་བོའི་ཁྱད་པར་ཆོས། །ཞེས་པ་ལྟ་བུའོ།།
དོན་གཞན་བཀོད་པའི་རྒྱན་གྱི་ནང་གསེས་གསུམ་པ་སྦྱར་བའི་དོན་གཞན་་་་་
བཀོད་པའི་རྒྱན་ནི།།
སྒྲུབ་བྱེད་སྒྲ་གཅིག་དོན་གཉིས་སོགས།།
འཇུག་བཀོད་སྦྱར་བའི་དོན་གཞན་བཀོད།།
བརྗོད་པར་འདོད་པའི་བསྒྲུབ་བྱ་སྔོན་དུ་བཀོད་ནས། དེའི་སྒྲུབ་བྱེད་དུ་
སྒྲ་གཅིག་དོན་གཉིས་སོགས་ལ་འཇུག་པ་ཞིག་བཀོད་པ་ཡིན་ཏེ།
དེའི་མཚན་གཞི་དཔེར་བརྗོད་རྩ་བ་ལས་བཤད་པ།
མ་ལ་ཡཱ་ཡི་རླུང་གིས་ནི།།
འཇིག་རྟེན་དགའ་བ་སྐྱེད་པར་བྱེད།།
དཱ་ཀྱི་ཅུ་དང་ཡང་དག་ལྡན།།
ཀུན་གྱི་སྙིང་སྡུག་མ་ཡིན་ནམ།།
285



ཞེས་པ་སྟེ། གོ་དོན་ནི། མ་ལ་ཡཱ་སྟེ་ལྷོ་ཕྱོགས་ཀྱི་རླུང་གིས་ནི་འཇིག་རྟེན་
འདིའི་འགྲོ་བ་རྣམས་དགའ་བ་སྐྱེད་པར་བྱེད་དོ་ཞེས་བསྒྲུབ་བྱར་བཀོད་ནས། །
དེའི་སྒྲུབ་བྱེད་དུ་དཱ་ཀྱི་ཅུ་ཞེས་པའི་སྒྲ་གཅིག་གིས་དོན་གཉིས་སྦྱར་ཏེ། དེ་
ཉིད་སྒྲ་སྦྱོར་གྱི་འཇུག་ཡུལ་མི་འདྲ་བ་གཉིས་སོ་སོར་མ་ཕྱེ་བའི་དབང་དུ་བྱས་
ཚེ། ཀུན་གྱི་བློ་དང་རྗེས་སུ་མཐུན་པར་འཇུག་པའི་ཡོན་ཏན་དང་ལྡན་པ་དེ་
ནི་ཀུན་གྱི་སྙིང་དུ་སྡུག་པ་ཆོས་ཉིད་མ་ཡིན་ནམ་ཞེས་པའི་དོན་དང་། ཡང་
གོང་གི་སྒྲ་གཅིག་པོ་དེ་ཉིད་དོན་ཐ་དད་པར་འཇུག་པའི་དབང་དུ་བྱས་ན།
དཱ་ཀྵི་ཎ་ལྷོ་ཕྱོགས། དེ་ལ་ཅུ་ཏྲའི་རྐྱེན་སྦྱར་བས། དཱ་ཀྱི་ཅུ་ཞེས་སྒྲུབ་པ་ལྷོ་ལས་ .
བྱུང་བ་སྟེ་ལྷོ་ཕྱོགས་མ་ལ་ཡཱའི་རླུང་ལ་འཇུག ཕྱོགས་གཅིག་ལ་དཱ་གྱི་ཎ་མཁས་
ཤིང་དྲང་ལ་གཡོ་སྒྱུ་མེད་པ་ལ་འཇུག་ཅིང་། དེ་ལ་ཅུ་ཏྲ་སྦྱར་བས་དཱ་ཀྱི་ཅུ་དེ་
ལས་བྱུང་བ་སྟེ་ཀུན་དང་མཐུན་ཅིང་ཡིད་དུ་འོང་བ་ལ་འཇུག་པས་སྒྲ་དེ་དང་
མཚུངས་པའི་དོན་དེ་ལྡན་པའི་ཕྱིར་ན། སྐྱེ་བོ་ཀུན་གྱི་སྙིང་དུ་སྡུག་པ་མ་ཡིན་
ནམ་ཞེས་སྒྲ་སྦྱར་བ་ལྟ་བུའོ།། །།
གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
ཁྱོད་ཉིད་དབེན་པའི་རི་བོར་བག་ཕེབས་པ། །
འདུ་འཛི་འཁོར་བའི་རང་བཞིན་མཁྱེན་པ་ལགས།།
གཉིས་སྐྱེས་དབང་ཕྱུག་དྭངས་པའི་མཁར་བགྲོད་པར།།(ཟླ་བ།
མཁའ་ལྡིང)
གྲོགས་མེད་ན་ཡང་སྐྱོ་བ་ཡོད་མ་ཡིན། །ཞེས་པ་ལྟ་བུའམ།
ཡང་ན། (རང)རྣོ་མྱུར་ཞིབ་ཅིང་ཕྲ་བའི་ཚན་རིག་གིས།།
རང་བྱུང་ཁམས་ཀྱི་གསང་བའི་གནས་ཀུན་བརྟོལ།།
286



ཟླུམ་གཟུགས་ཁ་དོག་སྣ་ཚོགས་འོད་འགྱེད་པས།།(མིག ཉི་མ）
སྣང་བར་མི་བྱེད་འཇིག་རྟེན་གང་ན་མཆིས། །ཞེས་པ་ལྟ་བུའོ།།
དོན་གཞན་བཀོད་པའི་རྒྱན་གྱི་ནང་གསེས་བཞི་པ་འགལ་བའི་དོན་གཞན་་་་་
བཀོད་པ་ནི།
སྐྱོན་ཡོན་བསྒྲུབ་བྱར་སྒྲུབ་བྱེད་ཀྱང་།།
དེ་མཚུངས་བཀོད་པ་འགལ་དོན་གཞན།།
བརྗོད་འདོད་ཀྱི་དངོས་པོ་དེར་སྐྱོན་དང་ཡོན་ཏན་ཕྱོགས་གཉིས་ལྡན་པ་
བསྒྲུབ་བྱར་བཀོད་པའི་རྗེས་སུ། དེའི་སྒྲུབ་བྱེད་ཀྱང་སྐྱོན་དང་ཡོན་ཏན་གྱི་
ཕྱོགས་གཉིས་འགལ་བ་ཡོད་པ་ཞིག་བཀོད་པ་ཡིན་ཏེ། །
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མཚན་མོར་བྱེད་འདི་དྲི་མ་དང་།།
ལྡན་ཡང་འགྲོ་བ་དགའ་བ་སྐྱེད།།
གཉིས་སྐྱེས་དབང་པོ་སྐྱོན་ལྡན་ཡང་།།
གཞན་དག་རྗེས་སུ་འཛིན་པར་ནུས།།
ཞེས་པ་སྟེ། གོ་དོན་ནི། མཚན་མོར་བྱེད་པ་སྟེ་ཟླ་བ་འདི་ནི་རི་བོང་གི་
གཟུགས་ནག་པོ་ར་རིའི་དྲི་མ་དང་ལྡན་ཡང་འགྲོ་བ་ཀུན་ལ་དཀའ་བ་སྐྱེད་་་་་་
པར་བྱེད་དོ་ཞེས་སྐྱོན་དང་ཡོན་ཏན་འགལ་བའི་ཕྱོགས་གཉིས་བསྒྲུབ་བྱར་་་་་་་
བཀོད་ནས། དེའི་སྒྲུབ་བྱེད་དུ་གཉིས་སྐྱེས་དབང་པོ་སྟེ་བྲམ་ཟེའི་སློབ་དཔོན་
རྣམས་ཉེ་རིང་ཆགས་སྡང་སོགས་ཀྱི་སྐྱོན་དང་ལྡན་ཡང་རང་ཉིད་རིག་བྱེད་ལ་
མཁས་ཤིང་གཞན་ལ་ལེགས་པར་སློབ་པ་སོགས་ཀྱི་སྒོ་ནས་སྐྱེ་བོ་གཞན་དག་ལ་
ཕན་འདོགས་ཅིང་རྗེས་སུ་འཛིན་པར་བྱེད་དོ། །ཞེས་སྐྱོན་དང་ཡོན་ཏན་གྱི་
287



ཕྱོགས་གཉིས་འགལ་བ་ཡོད་པ་ཞིག་བཀོད་པ་ལྟ་བུའོ།།
(སྐབས་འདིར་གཉིས་སྐྱེས་ཞེས་པ། འདབ་ཆགས་དང་། བྲམ་ཟེ་དང་།
སོ་དང་། ཟླ་བ། ཚངས་པ་སོགས་དོན་མང་པོ་ལ་འཇུག་པའི་སྐབས་ཡོད་པས།
ཟླ་བ་དང་བྲམ་ཟེ་གཉིས་ལ་སྒྲ་སྦྱར་བ་ལྟ་བུར་ཡོད་ཀྱང་དཔེར་བརྗོད་ཀྱི་ཞར་
ལ་ཐོན་པ་ཡིན་པ་ལས། རྒྱན་འདིར་སྒྲ་སྦྱར་བ་ངེས་པར་དུ་དགོས་པ་ནི་མིན་
ནོ།) གོ་དོན་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་དགའ་
བློས།
གཟུགས་དང་ལང་ཚོ་དམན་ཡང་མཁས་པ་རྣམས།།
བློ་གསལ་དོན་གཉེར་ཅན་གྱི་ཡིད་དགའ་བྱེད།
འདམ་རྫབ་དྲི་མས་གཡོགས་པའི་ནོར་བུ་ཡིས།།
དོན་མཐུན་དག་གི་རེ་འདོད་མི་སྐོང་ངམ། །ཞེས་པ་ལྟ་བུའམ།
ཡང་ན། (རང)ཤེས་ཡོན་ནོར་གྱིས་ཕྱུག་པའི་བློ་ལྡན་རྣམས།།
དམན་ས་བཟུང་ཡང་ཀུན་གྱིས་གོང་དུ་བཀུར།།
འདབ་བརྒྱའི་མེ་ཏོག་འདམ་ནང་གནས་གྱུར་ཀྱང་།།
སྤྱི་བོའི་མཛེས་བྱེད་རྒྱན་དུ་འགྱུར་ལ་ལྟོས། །ཞེས་པ་ལྟ་བུའོ།།
དོན་གཞན་བཀོད་པའི་རྒྱུན་གྱི་ནང་གསེས་ལྔ་པ་མི་འོས་པའི་དོན་གཞན་་་་་་་
བཀོད་པ་ནི།
འོས་མིན་བསྒྲུབ་བྱར་སྒྲུབ་བྱེད་ཀྱང་།།
འོས་མིན་བཀོད་པ་མི་འོས་པའོ།།
བརྗོད་འདོད་ཀྱི་དངོས་པོ་དེར་མི་འོས་པའི་ཆོས་ཤིག་བསྒྲུབ་བྱར་བཀོད་
ནས། དེའི་སྒྲུབ་བྱེད་དུ་སྤྱིར་མི་འོས་ཀྱང་བྱེ་བྲག་གི་དངོས་པོ་འགའ་ཞིག་འོས་
288



པར་བསྒྲུབ་པ་ལྟ་བུ་ཡིན་ཏེ།
དེའི་གོ་དོན་ཀྱི་དཔེར་བརྗོད་རྩ་བ་ལས་བཤད་པ།
སྦྲང་རྩི་འཐུངས་པའི་མགྲིན་སྙན་ལས།།
བྱུང་བ་བུང་བའི་སྒྲ་དག་ཀྱང་།།
རྣ་བར་རྩུབ་པ་ཉིད་འགྱུར་བ།།
འདོད་ལྡན་རྣམས་ཀྱི་སྡིག་འདི་འདྲ།།
ཞེས་པ་སྟེ། གོ་དོན་ནི། སྦྲང་རྩི་མེ་ཏོག་གི་བཅུད་འཐུངས་ཏེ་མྱོས་པའི་མགྲིན་
པ་སྙན་པོ་ལས་བྱུང་བ་བུང་བ་གཞོན་ནུའི་སྒྲ་འཇམ་པོ་དག་ཀྱང་རང་གི་་་་་་
མཛའ་བོ་དང་བྲལ་བའི་སྡུག་བསྔལ་གྱིས་ཉེན་པ་རྣམས་ཀྱི་རྣ་བར་རྩུབ་ཅིང་་་་་
ཡིད་སྐྱོ་བར་འགྱུར་བ་འདི་ནི་དགའ་བ་སྐྱེད་པའི་སྒྲ་སྙན་པོ་དེས་ཡིད་འབྱུང་་་་
བར་འགྱུར་བ་སྤྱིར་མི་འོས་ཀྱང་། འདོད་ཆགས་དང་ལྡན་པའི་སྐྱེ་བོ་རང་གི་
མཛའ་བོ་དང་བྲལ་བའི་སྡུག་བསྔལ་གྱིས་གདུངས་པ་རྣམས་ལ་ནི་དེ་ལྟ་བུ་འོས་
ཤིང་རིགས་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་་
དགའ་བློས།
འཕྲལ་ཕུགས་ཀུན་ཏུ་དགེ་ལ་སྦྱོར་བ་ཡི།།
ལུགས་གཉིས་སྲོང་བའི་ཤ་ཚའི་གཏམ་སྙན་པོ།།
རྣ་བར་རྩུབ་ཅིང་སྙིང་ལ་གཟན་པ་ཡི།།
ལས་ངན་བག་ཆགས་བརྟས་པ་འདི་རེ་སྡུག །ཅེས་པ་ལྟ་བུའམ།
ཡང་ན། (རང)ཉན་བཤད་འབྲི་ཀློག་བྱ་བས་ཉིན་མཚན་ཀུན།།
དལ་མེད་ཤེས་ཡོན་སློབ་པའི་འབད་བརྩོན་འདིས།།
289



བཟོད་དཀའི་ངལ་དུབ་སྣང་བས་ཉིན་གཅིག་ཀྱང་།།
མི་འཁྱོལ་ལེ་ལོ་ཅན་གྱི་གཤིས་འདི་སྐྱོ། །ཞེས་པ་ལྟ་བུའོ།།
དོན་གཞན་བཀོད་པའི་རྒྱན་གྱི་ནང་གསེས་དྲུག་པ་འོས་པའི་དོན་གཞན་་་་་་་
བཀོད་པ་ནི།
འོས་པའི་བསྒྲུབ་བྱར་སྒྲུབ་བྱེད་ཀྱང་།།
དེ་མཚུངས་བཀོད་པ་འོས་པའི་དོན།།
བརྗོད་འདོད་གྱི་དངོས་པོ་དེར་འོས་པའི་ཆོས་ཤིག་བསྒྲུབ་བྱར་བཀོད་་་་་
ནས། དེའི་སྒྲུབ་བྱེད་དུ་འོས་པའི་ཆོས་གཞན་ཞིག་བཀོད་པ་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཆུ་སྐྱེས་འདབ་མའི་མལ་སྟན་འདིས།།
བདག་གི་ལུས་འདི་གདུང་བར་བྱེད།།
སྲེག་པའི་བདག་ཉིད་སྲེག་ཟ་དང་།།
འདྲ་བས་རིགས་པ་མ་ཡིན་ནམ།།
ཞེས་པ་སྟེ། གོ་དོན་ནི། ཆུ་ལས་སྐྱེས་པ་པདྨའི་འདབ་མའི་མལ་སྟན་ལ་ལོངས་
སུ་སྤྱོད་པ་འདིའི་འཇམ་པའི་རང་བཞིན་གྱིས་འདོད་པ་སྐྱེད་དེ་བདག་གི་ལུས་
གདུང་ཞིང་སྲེག་པར་བྱེད་དོ། །ཞེས་བསྒྲུབ་བྱར་བཀོད་ནས། དེའི་སྒྲུབ་བྱེད་
དུ་དེ་ལྟ་བུ་ནི་འོས་ཤིང་རིགས་པ་ཡིན་ཏེ། པདྨ་དམར་པོ་འདིའི་ཁ་དོག་གི་
ཆོས་དམར་བ་དེ་ནི་སྲེག་པར་བྱེད་པའི་སྲེག་ཟ་སྟེ་མེ་དང་འདྲ་བས་ན་གདུང་
བ་སྐྱེས་པ་ངེས་པར་དུ་འོས་པ་མ་ཡིན་ནམ། ཞེས་འོས་པར་བསྒྲུབ་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས།
290



མ་ལ་ཡཱ་རླུང་བསིལ་བའི་རེག་བྱ་ཡིས།།
ལང་ཚོ་དར་བའི་ཡིད་ལ་གདུང་བ་སྐྱེད།།
འདོད་པས་གདུང་ཕྱིར་གདུང་བྱེད་ཉི་ཟེར་དང་།།
མཚུངས་པའི་བྱེད་ལས་དེ་ནི་རིགས་མིན་ནམ།. །ཞེས་པ་ལྟ་བུའམ།
ཡང་ན། (རང)རྒྱལ་ཁམས་བདེ་བར་སྐྱོང་བའི་ཁྲིམས་བཙན་པོས།།
བག་མེད་ཡན་པོར་སྤྱོད་རྣམས་རང་དབང་བྲལ།།
མཆོག་དམན་སྐྱེ་བོ་སུས་ཀྱང་འདའ་དཀའ་བ།།
ཁྲིམས་སྲོལ་བཟང་པོའི་ཆོས་སུ་འོས་པ་ཉིད། །ཅེས་པ་ལྟ་བུའོ།།
དོན་གཞན་བཀོད་པའི་རྒྱན་གྱི་ནང་གསེས་བདུན་པ་འོས་ཤིང་མི་འོས་པའི་་་་
དོན་གཞན་བཀོད་པ་ནི། །
གཉིས་ཀྱིས་འོས་དང་མི་འོས་གཉིས།
བསྒྲུབ་བྱར་བཀོད་དེ་སྒྲུབ་བྱེད་ཀྱང་།།
རིམ་བཞིན་སྐྱོན་ཡོན་གཉིས་ལྡན་འགོད།
འོས་ཤིང་མི་འོས་དོན་གཞན་བཀོད།།
བརྗོད་འདོད་ཀྱི་དངོས་པོ་རིགས་མི་འདྲ་བ་གཉིས་ཀྱིས་འོས་པ་དང་མི་་་
འོས་པའི་བྱ་བ་གཉིས་བྱེད་པ་བསྒྲུབ་བྱར་བཀོད་ནས། དེའི་སྒྲུབ་བྱེད་དུ་
དངོས་པོ་ཅིག་ཤོས་དེས་བྱེད་པའི་བྱ་བ་དེ་དངོས་པོ་གཞན་དེས་བྱེད་མི་འོས་
སོ་ཞེས་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
བསིལ་ཟེར་ཅན་གྱིས་ཉམས་བྱེད་མོད།།
དཔྱིད་ཀྱིས་བདག་ནི་ཅི་ལ་གདུང༌།།
291



དྲི་མ་ཅན་གྱི་སྤྱོད་པའི་ལས།།
དག་པས་མི་འོས་པ་མིན་ནམ།།
ཞེས་པ་སྟེ། གོ་དོན་ནི། བསིལ་ཟེར་ཅན་ཏེ་ཟླ་བ་ནག་པོ་ར་རིའི་དྲི་མ་དང་
ལྡན་པ་འདིས་བདག་ཉམས་པར་བྱེད་པ་ནི་འོས་པ་ཡིན་མོད་ཀྱང་། དཔྱིད་ཀྱི་
དུས་ས་གཞི་ལ་འདམ་རྫབ་ལྗན་ལྗིན་སོགས་ཀྱི་སྐྱོན་དང་བྲལ་བའི་དཔལ་ཡོན་
འདིས་བདག་ལ་གདུང་བ་སྐྱེད་པར་བྱེད་པ་ཅི་ལ་འོས་ཏེ་མི་འོས་སོ་ཞེས་པ་་་་
བསྒྲུབ་བྱ། དེའི་སྒྲུབ་བྱེད་དུ་ནག་པོ་ར་རིའི་དྲི་མ་ཅན་ཟླ་བས་སྤྱོད་པའི་བྱེད་
ལས་གང་ཡིན་པ་དེ་ནི་དཔྱིད་དུས་ཀྱི་དཔལ་འདིས་སྤྱོད་པར་མི་འོས་པ་མིན་་་
ནམ་སྟེ་མི་འོས་སོ་ཞེས་བཀོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས། །
སེང་གེ་དཔོན་གྱུར་ཝ་སྐྱེས་ལ་སྡང་མོད།།
ཝ་ཉིད་དཔོན་གྱུར་རང་རིགས་ཅིའི་ཕྱིར་སྡང་།།
དགྲ་ཡིས་སྤྱོད་པའི་ལས་དེ་གཉེན་བཤེས་ཀྱིས།།
ལག་ཏུ་བསྟར་བ་འོས་སུ་ཆེའམ་ཅི། །ཞེས་པ་ལྟ་བུའམ།
ཡང་ན། (རང)ཁྲིམས་ལུགས་མི་ཤེས་ཁྲིམས་ལས་འགལ་སྲིད་མོད།།
ཁྲིམས་ཀྱི་བདག་པོ་ཅིའི་ཕྱིར་ཁྲིམས་དང་འགལ།།
མིག་མེད་ལོང་བ་གཡང་དུ་འཇུག་སྲིད་ཀྱི།།
མིག་ལྡན་གཡང་སར་མཆོང་བ་འོས་སམ་ཅི། །ཞེས་པ་ལྟ་བུའོ།།
དོན་གཞན་བཀོད་པའི་རྒྱན་གྱི་ནང་གསེས་བརྒྱད་པ་མི་འོས་ཤིང་འོས་པའི་་་༌་
དོན་གཞན་བཀོད་པ་ནི།
292



གཉིས་ཀྱིས་མི་འོས་འོས་པ་གཉིས།།
བསྒྲུབ་བྱར་བཀོད་དེ་སྒྲུབ་བྱེད་དུ།།
རིམ་བཞིན་མི་འོས་འོས་པ་འགོད།།
མི་འོས་འོས་པའི་དོན་གཞན་བཀོད།།
བརྗོད་འདོད་ཀྱི་དངོས་པོ་རིགས་མི་འདྲ་བ་གཉིས་ཀྱིས་མི་འོས་པ་དང་་་་
འོས་པའི་བྱ་བ་གཉིས་བྱེད་པ་བསྒྲུབ་བྱར་བཀོད་ནས། དེའི་སྒྲུབ་བྱེད་དུ་
དངོས་པོ་སྔ་མ་དེའི་བྱ་བ་དེ་ནི་མི་འོས་པ་དང་། རྗེས་མ་དེའི་བྱ་བ་ནི་འོས་པ་
ཡིན་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཀུ་མུད་ལྡན་ཡང་སྲེག་བྱེད་ན། །
པདྨའི་འབྱུང་གནས་ཅིས་མི་བྱེད།།
ཟླ་བས་བཟུང་རྣམས་རྩུབ་པ་ན།།
ཉི་མས་བཟུང་བ་འཇམ་མི་འགྱུར།།
ཞེས་པ་སྟེ། གོ་དོན་ནི། ཀུ་མུད་ལྡན་པ་སྟེ་ཀུ་མུ་དའི་ཚལ་ན་ཡོད་པའི་མེ་ཏོག་
ཀུ་མུ་ད་རྣམས་ཀྱིས་ཀྱང་ཆགས་པའི་མེ་སྐྱེད་ནས་འདོད་ལྡན་གྱི་ལུས་སེམས་་་་
སྲེག་པའམ་གདུང་བར་བྱེད་པ་འདི་མི་འོས་ཞེས་པའི་དོན་ཏེ། ཡང་ཞེས་པ་ནི་
མི་འོས་པ་གསལ་བར་བྱེད་པ་དང་། ན་ཞེས་པ་ཚིག་ལྷག་མ་འདྲེན་པའི་དོན་
ནོ། །ཡང་པདྨའི་འབྱུང་གནས་ཏེ་པདྨའི་ཚལ་ན་ཡོད་པའི་མེ་ཏོག་པདྨ་ཉི་མའི་
ཕྱོགས་སུ་གྱུར་པ་རྣམས་ཀྱིས་གདུང་བར་བྱེད་པ་ཅིས་མི་འོས་ཏེ་འོས་སོ་ཞེས་
པ་ནི་བསྒྲུབ་བྱ་དང་། དེ་དག་སྒྲུབ་པར་བྱེད་པ་ཟླ་བ་མཐའ་གཅིག་ཏུ་བསིལ་
བས་བཟུང་བ་ཟླ་བའི་ཕྱོགས་སུ་ཀུ་མུ་ད་རྣམས་ཀྱང་རྩུབ་ཅིང་གདུང་བར་བྱེད་
293



ན། ཉི་མ་མཐའ་གཅིག་ཏུ་ཚ་བས་བཟུང་བ་ཉི་མའི་ཕྱོགས་གྱུར་པདྨ་རྣམས་
འཇམ་ཞིང་བསིལ་བར་མི་འགྱུར་རོ། །ཞེས་སྔ་མས་གདུང་བར་མི་འོས་པ་དང་
ཕྱི་མས་འོས་པར་སྟོན་པས་ན་མི་འོས་ཤིང་འོས་པའི་དོན་གཞན་བཀོད་པའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས།
རྐང་གཉིས་གྱུར་ཀྱང་ཟས་ལ་རྩོད་བྱེད་ན།།
ནོར་སྲུང་རྒན་པོ་དོན་དེར་ཅིས་མི་འཐབ།།
རིགས་དང་རིགས་མིན་ཤེས་ཀྱང་བག་མེད་པ།།
བྱེད་ན་བླུན་རྨོངས་བག་མེད་ལས་གཞན་ཅི། །ཞེས་པ་ལྟ་བུའམ།
ཡང་ན། (རང）དཔའ་བོ་རང་སྲོག་སྲུང་ཕྱིར་སྔོན་འབྲོས་ན།།
སྡར་མ་གཡུལ་སར་སྐྲག་ལ་མཚར་ཅི་ཡོད།།
དཔུང་གི་སྣེ་ཁྲིད་ཝ་འབྲོས་བྱས་གྱུར་ན།།
སྙིང་སྟོབས་ཞན་རྣམས་ཅིའི་ཕྱིར་ཞུམ་མི་འགྱུར། །ཞེས་པ་ལྟ་བུའོ།
(11)དོན་རྒྱན་སོ་ལྔའི་ནང་གསེས་བརྒྱད་པ་ལྡོག་པ་ཅན་གྱི་རྒྱན།
(༡)ལྡོག་པ་ཅན་གྱི་རྒྱན་གྱི་ངོ་བོ་སྤྱིར་བཤད་པ།
སྒྲ་ཤུགས་སྐབས་ཐོབ་ཅི་རིགས་ཀྱིས།།
དཔེ་དོན་མཚུངས་པར་གོ་བྱེད་སླར།།
མི་འདྲའི་ཁྱད་ཆོས་ལྡན་པ་ཡིས།།
དབྱེ་བ་འབྱེད་བྱེད་ལྡོག་པ་ཅན།།
མཚུངས་པའི་སྒྲས་དངོས་སུ་ཟིན་པའམ་དོན་གྱིས་གོ་བའི་ཤུགས་དང་་་་་་
སྐབས་ཐོབ་ཅི་རིགས་ཀྱི་སྒོ་ནས། བརྗོད་འདོད་ཀྱི་དངོས་པོ་གཉིས་མཚུངས་
294 .



པར་གོ་བར་བྱེད་པའི་རྗེས་སུ། སླར་ཡང་དངོས་པོ་དེ་གཉིས་མི་འདྲ་བའི་ཁྱད་
ཆོས་ལྡན་པའི་སྒོ་ནས་སོ་སོར་དབྱེ་བ་འབྱེད་པ་ནི་ལྡོག་པ་ཅན་གྱི་རྒྱན་ཞེས་བྱ་
བར་བརྗོད་པ་ཡིན་ནོ། །
(༢)ལྡོག་པ་ཅན་གྱི་རྒྱན་གྱི་རྣམ་གྲངས་བཤད་པ།
གཅིག་ལྡོག་གཉིས་ལྡོག་སྦྱར་བའི་ལྡོག།
འགོག་དང་གཏན་ཚིགས་ལྡོག་པ་ཅན།།
སྒྲས་ཟིན་མཚུངས་པའི་ལྡོག་ཅན་ལྔ།།
རྟེན་དང་ལྷག་པའི་ལྡོག་ཅན་ཏེ།
རྟོག་པས་མཚུངས་པའི་ལྡོག་ཅན་གཉིས།།
མཚུངས་ཆོས་མ་ཟིན་འབྱེད་བྱེད་ཟིན།།
འབྱེད་བྱེད་མཚུངས་པའི་ལྡོག་ཅན་གཉིས།།
རིགས་མཐུན་ལྡོག་པ་ཅན་རྣམས་ཏེ།
མཚུངས་ཆོས་འབྱེད་བྱེད་གཉིས་སྒྲས་ཟིན།།
ལྡོག་ཅན་རྒྱན་ནི་བཅུ་རུ་འདོད།།
ལྡོག་པ་ཅན་གྱི་རྒྱན་དེ་ལ་རྣམ་གྲངས་ཀྱི་སྒོ་ནས་དབྱེ་ན་འདི་ལྟར། ༡གཅིག་
གི་ལྡོག་པ་ཅན། ༢ གཉིས་ཀྱི་ལྡོག་པ་ཅན། ༣ སྦྱར་བའི་ལྡོག་པ་ཅན། ༤འགོག་
པའི་ལྡོག་པ་ཅན། ༥གཏན་ཚིགས་ལྡོག་པ་ཅན་ཏེ་ལྔ་པོ་དེ་ནི་ཚིག་ཟིན་ལ་
མཚུངས་པའི་སྒྲས་དངོས་སུ་ཟིན་པའི་ལྡོག་པ་ཅན་ཞེས་ཟེར་ཞིང་། ༦རྟེན་གྱི་
ལྡོག་པ་ཅན། ༧དཔེ་ལས་དཔེ་ཅན་ལྷག་པའི་ལྡོག་པ་ཅན་ཏེ་གཉིས་པོ་དེ་ནི་
རྟོག་པས་མཚུངས་པའི་ལྡོག་པ་ཅན་ནོ། །༨ མཚུངས་ཆོས་དང་འབྱེད་བྱེད་
གཉིས་ཀ་སྒྲས་ཟིན་པའི་ལྡོག་པ་ཅན། ༩ མཚུངས་ཆོས་སྒྲས་མ་ཟིན་ཅིང་
295



འབྱེད་བྱེད་སྒྲས་ཟིན་པའི་ལྡོག་པ་ཅན་ཏེ་གཉིས་པོ་དེ་ནི་འབྱེད་བྱེད་མཚུངས་
པའི་ལྡོག་པ་ཅན་ཡིན་པ་དང་། ༡༠ རིགས་མཐུན་ལྡོག་པ་ཅན་བཅས་བཅུ་པོ་
དེ་རྣམས་དཔེ་དང་དོན་གྱི་ཁྱད་གཞི་གཉིས་མཚུངས་པ་ལས་དབྱེ་བ་འབྱེད་་་་་
པའི་ལྡོག་པ་ཅན་གྱི་རྒྱན་ཞེས་བརྗོད་པ་ཡིན་ནོ།།
(༣)ལྡོག་པ་ཅན་གྱི་རྒྱན་སོ་སོའི་ངོས་འཛིན་བཤད་པ།
ལྡོག་པ་ཅན་གྱི་ནང་གསེས་དང་པོ་གཅིག་གི་ལྡོག་པ་ཅན་ནི།
དུ་མའི་ཆོས་མཚུངས་ཁྱོད་གཅིག་གིས།།
འབྱེད་བྱེད་གཅིག་གི་ལྡོག་པ་ཅན།།
ཁྱད་གཞི་གཉིས་པོ་ཁྱད་ཆོས་དུ་མའི་སྒོ་ནས་མཚུངས་པར་དངོས་སུ་་་་་
བརྗོད་ནས། སླར་ཡང་དཔེ་དང་དོན་གཉིས་མི་འདྲ་བའི་ཁྱད་པར་གཅིག་
གི་སྒོ་ནས་དཔེ་ལས་དོན་ལོགས་སུ་དབྱེ་བ་འབྱེད་པ་ནི་གཅིག་གི་ལྡོག་པ་ཅན་
ཞེས་བརྗོད་པ་ཡིན་ཏེ། །
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
བརྟན་དང་ཆེ་བའི་བདག་ཉིད་དང༌།།
ལྭ་བ་ཅུ་སོགས་ཡོན་ཏན་གྱིས།།
ཁྱོད་དང་རྒྱ་མཚོ་མཚུངས་ཐ་དད་།།
ཁྱོད་ལུས་འདི་འདྲ་ཉིད་ཀྱིས་སོ།།
ཞེས་པ་སྟེ། གོ་དོན་ནི། རྒྱ་མཚོ་ཆེན་པོ་ནི་འདོམ་བདུན་ནམ་བཅུ་གཉིས་
མན་ཆད་ལ་གཡོ་བ་མེད་པར་གྲགས་པས་བརྟན་པ་དང་། རྒྱལ་པོ་ཆེན་པོ་
གཡོ་ཅན་གཞན་གྱི་ཕྲ་མ་ལ་སོགས་པས་བསྐྱོད་པར་མི་ནུས་པས་བརྟན་པ། དེ་
བཞིན་དུ་རྒྱ་མཚོ་ཁ་ཞེང་ཆེ་བ་དང་རྒྱལ་པོ་ཁོང་ཡངས་ཤིང་དཀྱེལ་ཆེ་བའམ་་་
296



སྟོབས་དང་མངའ་ཐང་ཆེ་བ། ལྭ་བ་ཅུ་ཞེས་པ་ལན་ཚའི་རོ་དང་མཛེས་པ་
གཉིས་ཀ་ལ་འཇུག་པས། རྒྱ་མཚོ་ནི་ལན་ཚའི་རོ་དང་ལྡན་པ་དང༌། རྒྱལ་པོ་
མཛེས་པའི་ཡོན་ཏན་དང་ལྡན་པ་སྒྲ་སྦྱར། སོགས་ཀྱི་སྒྲས་གཞན་ཡང་རྒྱ་མཚོ་
དང་རྒྱལ་པོ་གཉིས་རིན་པོ་ཆེའི་འབྱུང་གནས་ཡིན་པ་དང་། སྲོག་ཆགས་མང་
པོའི་རྟེན་གནས་ཡིན་པ་བཅས་ཀྱི་སྒོ་ནས་མཚུངས་སོ་ཞེས་དཔེ་དོན་གཉིས་་་་་
མཚུངས་ཚུལ་སྒྲས་དངོས་སུ་ཟིན་པར་བྱས་ནས། སླར་ཡང་དཔེ་དོན་གཉིས་
པོ་མི་མཚུངས་པའི་ཁྱད་པར་ཏེ། རྒྱལ་པོ་ཁྱོད་ནི་མིའི་ལུས་སུ་སྣང་བའི་རྣམ་
པ་འདི་འདྲ་བ་ཉིད་ཀྱིས་ཁྱོད་དང་རྒྱ་མཚོ་གཉིས་ཐ་དད་དེ། རྒྱ་མཚོ་ལ་ནི་
འདི་འདྲ་བའི་ལུས་མེད་པས་སོ་ཞེས་རྒྱལ་པོ་དང་རྒྱ་མཚོ་གཉིས་མཚུངས་ཆོས་
གསུམ་གྱི་སྒོ་ནས་མཚུངས་པར་དངོས་སུ་བརྗོད་ནས། སླར་ཡང་དེ་གཉིས་མི་
མཚུངས་པའི་ཁྱད་པར་གཅིག་གི་སྒོ་ནས་དབྱེ་བ་འབྱེད་པ་ལྟ་བུའོ།།
(སྐབས་འདིའི་རྩ་བའི་དཔེར་བརྗོད་ལ་སྒྲ་སྦྱར་བ་ཡོད་ཀྱང་། རྒྱ་གར་
སྐད་ནས་བོད་སྐད་དུ་བསྒྱུར་སྐབས་རང་ཤུགས་སུ་འབྱུང་བ་ལས། རྒྱན་འདི་
ལ་ངེས་པར་དགོས་པ་ནི་མིན་ནོ།།)
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཡིད་འཕྲོག་མངར་བའི་དྲི་ལྡན་འཇམ་ཞིང་མཉེན།།
དཀར་མཛེས་འཇིག་རྟེན་དབང་ཕྱུག་གཟུགས་སྐུ་དང་།།
པུཎྜ་རི་ཀ་མཚུངས་མོད་ཐ་དད་པའི། །
འབྱེད་ཆོས་ཁྱོད་སྐུ་རྣམ་འགྱུར་ལྡན་པས་སོ། །ཞེས་པ་ལྟ་བུའམ།
ཡང་ན། (རང)རབ་བརྗིད་མཐོན་མཐིང་གངས་ཀྱི་རྒྱལ་མོའི་རི།།
མཐོ་ཞིང་ཁྱོན་ཡངས་ཟླུམ་པོར་ཡོངས་འཁྱིལ་བའི།།
297



ཤེལ་དཀར་གུར་ཁྱིམ་ཕུབ་དང་མཚུངས་མོད་ཀྱང་།།
ས་འཛིན་ཁྱོད་ནི་སྤྲིན་དཀར་ཏོག་གིས་མཛེས། །ཞེས་པ་ལྟ་བུའོ།།
ལྡོག་པ་ཅན་གྱི་རྒྱན་གྱི་ནང་གསེས་གཉིས་པ་གཉིས་ཀྱི་ལྡོག་པ་ཅན་ནི།
དཔེ་དོན་མཚུངས་བསྟན་གཉིས་ཀ་ཡི།།
འབྱེད་བྱེད་བརྗོད་པ་གཉིས་ཀྱི་ལྡོག།
སྦྱོར་གཞིའི་དཔེ་དང་དོན་གཉིས་ཀྱི་མཚུངས་ཆོས་དངོས་སུ་བསྟན་ནས་
མཚུངས་པར་བརྗོད་པའི་རྗེས་སུ། སླར་ཡང་དེ་གཉིས་ཀྱི་མི་འདྲ་བའི་ཁྱད་
ཆོས་གཉིས་ཀ་དངོས་སུ་བརྗོད་དེ་སོ་སོར་དབྱེ་བ་འབྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་།
ཆུ་ཡི་ཕུང་པོ་དག་དང་ཁྱོད།།
མཚམས་ལས་མི་འདའ་ཟབ་པ་སྟེ།།
འདི་ནི་མིག་སྨན་དང་མཚུངས་ལ།།
ཁྱོད་ནི་གསེར་གྱི་མདོག་ཅན་ནོ།།
ཞེས་པ་སྟེ། གོ་དོན་ནི། ཆུ་ཡི་ཕུང་པོ་སྟེ་རྒྱ་མཚོ་དང་རྒྱལ་པོ་ཁྱོད་གཉིས་
མཚམས་ལས་མི་འདའ་བ་ཟབ་པ་སྟེ། རྒྱ་མཚོ་ཆེན་པོ་ཡུལ་དང་དུས་ཀྱི་རླབས་
འབྱུང་བའི་དུས་ཀྱི་མཚམས་ལས་མི་འདའ་བ་དང་། རྒྱལ་པོ་ཆེན་པོ་སྲིད་ཀྱི་
སྐྱོང་ལུགས་ཡ་རབས་བཟང་པོའི་ཁྲིམས་ལུགས་ལས་འདའ་བ་མེད་པ། རྒྱ་
མཚོ་ཆེན་པོ་ནི་གཏིང་དཔོག་པར་དཀའ་བས་ཟབ་པ་དང་། རྒྱལ་པོ་ཆེན་
པོ་བློ་གྲོས་ཀྱི་གཏིང་དཔོག་པར་དཀའ་བས་ཟབ་པ་སྟེ་ཁྱད་ཆོས་འགའ་ཞིག་གི་
སྒོ་ནས་མཚུངས་པར་བསྟན་ནས། སླར་ཡང་དེ་གཉིས་པོ་མི་མཚུངས་པའི་
ཆོས་རྒྱ་མཚོ་འདི་ནི་མིག་སྨན་གྱི་མདོག་དང་མཚུངས་པར་ཁ་དོག་ནག་པ་དང་།
298



རྒྱལ་པོ་ཁྱོད་ནི་སྐྱེས་བུ་ཆེན་པོའི་ལུས་གསེར་བཟང་པོའི་མདོག་དང་ལྡན་པའོ་
ཞེས་དཔེ་རྒྱ་མཚོ་དང་དཔེ་ཅན་རྒྱལ་པོ་གཉིས་ཁྱད་ཆོས་འགའ་ཞིག་གི་སྒོ་ནས་
མཚུངས་པར་བརྗོད་ནས། སླར་ཡང་དེ་གཉིས་སོ་སོར་མི་འདྲ་བའི་ཁྱད་ཆོས་
རེ་རེ་བརྗོད་དེ་སོ་སོར་དབྱེ་བ་འབྱེད་པ་ལྟ་བུའོ།།
(འདི་ལའང་སྦྱར་བ་ཡོད་ཀྱང་གོང་དང་མཚུངས་སོ།།）
གོ་དོན་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།།
ལྷ་ཡི་རྔ་བོ་ཆེ་དང་མགོན་ཁྱོད་གསུང་།།
སྙན་ཞིང་བརྗིད་ཆགས་ཆོས་སྒྲ་སྒྲོགས་པ་སྟེ།
དེ་ནི་སུམ་རྩེན་གནས་ཀྱི་ཁོར་ཡུག་དང༌།།
ཁྱོད་གསུང་ཁམས་གསུམ་གདུལ་བྱའི་རྣ་བར་འཇུག །ཅེས་པ་ལྟ་
བུའམ།
ཡང་ན། (རང)ངོ་མཚར་འཕྲུལ་གྱི་མི་དང་མི་ཡི་རིགས།།
རླབས་ཆེན་ལས་དོན་སྒྲུབ་ལ་དབྱེར་མེད་ཀྱང་།།
དེ་ནི་རང་དབང་བྲལ་བའི་བེམ་པོ་ཙམ།།
མི་རྣམས་རང་བྱུང་ཁམས་ལ་ཁ་ལོ་སྒྱུར། །ཞེས་པ་ལྟ་བུའོ།།
ལྡོག་པ་ཅན་གྱི་རྒྱན་གྱི་ནང་གསེས་གསུམ་པ་སྦྱར་བའི་ལྡོག་པ་ཅན་ནི།
དཔེ་དོན་གཉིས་ཀར་སྒྲ་སྦྱར་ཞིང་།། །
མཚུངས་ལས་འབྱེད་བྱེད་སྦྱར་ཅན་ལྡོག།
བརྗོད་པར་འདོད་པའི་དཔེ་དང་དོན་གཉིས་ཀྱི་ཁྱད་ཆོས་འགའ་ཞིག་་་་
(གཉིས་ལས་མི་ཉུང）སྒྲ་སྦྱར་བའི་སྒོ་ནས་མཚུངས་པར་བརྗོད་རྗེས། སླར་
ཡང་དེ་གཉིས་ཀའི་མི་འདྲ་བའི་ཁྱད་ཆོས་དངོས་སུ་བསྟན་ནས་སོ་སོར་དབྱེ་བ་
299



བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱོད་དང་རྒྱ་མཚོ་དུཝཱ་རོ།།
མ་ཧཱ་ས་ཏྭཱཏེ་ཛ བཅས།།
འདི་ཡིས་ཁྱོད་གཉིས་ཐ་དད་དེ།།
དེ་ནི་ཆུ་བདག་ཁྱོད་མཁས་སོ།།
ཞེས་པ་སྟེ། གོ་དོན་ནི། རྒྱལ་པོ་ཁྱོད་དང་རྒྱ་མཚོ་གཉིས་མཚུངས་ཆོས་གསུམ་
པོ་འདིས་ཆོས་མཚུངས་ཏེ། དུརྭ་རོ་དང་། མ་ཧཱ་ས་ཏྭ་དང་། ཏེ་ཛ བཅས་
སྒྲ་འདྲ་བའི་ཁྱད་ཆོས་འདི་དག་གི་སྒོ་ནས་མཚུངས་སོ་ཞེས་སྒྲ་ཙམ་གྱི་སྒོ་ནས་
མཚུངས་པར་སྦྱར་ནས། དེ་ཡང་དུཏྲཱ་རོ་ཞེས་པ་རྒྱལ་པོ་ལ་འཇུག་པའི་སྐབས་
སུ་བཀའ་ཡི་ཁྲིམས་ལུགས་ནན་པོ་བཟློག་པར་དཀའ་བའི་དོན་དང་། རྒྱ་མཚོ་
ལ་འཇུག་པའི་སྐབས་སུ་ཆུའི་རྦ་ཀློང་ལ་འཇུག དེ་བཞིན་དུ་མ་ཧཱ་ས་ཏྭཱ་ཞེས་
པ་རྒྱལ་པོ་ལ་འཇུག་པའི་སྐབས་སུ་སྙིང་སྟོབས་ཆེན་པོ་དང་། རྒྱ་མཚོ་ལ་
འཇུག་པའི་སྐབས་སུ་ཆུ་སྲིན་འཛིན་ཁྲི་ལ་སོགས་པའི་སེམས་ཅན་ཆེན་པོ་ཡོད་
པ་ལ་འཇུག ཏེ་ཛ་སྲ་ཞེས་པ་རྒྱལ་པོ་ལ་འཇུག་པའི་སྐབས་སུ་གཟི་བརྗིད་ཆེ་
བ་དང་། རྒྱ་མཚོ་ལ་འཇུག་པའི་སྐབས་སུ་རྒོད་མ་ཁའི་མེ་སྟེ་རྟ་གདོང་གི་མེ་ལ་
འཇུག་པ་བཅས་སྒྲ་སྦྱར་བའི་མཚུངས་ཆོས་དེ་གསུམ་གྱི་སྒོ་ནས་རྒྱལ་པོ་དང་རྒྱ་
མཚོ་གཉིས་མཚུངས་པར་བསྟན་ནས། སླར་ཡང་དེ་གཉིས་མི་མཚུངས་པའི་
དབྱེ་བ་འབྱེད་བྱེད་ཀྱི་ཆོས་འདི་གཉིས་ཀྱི་སྒོ་ནས་ཐ་དད་དེ། རྒྱ་མཚོ་ནི་ཆུའི་
བདག་ཉིད་བེམ་པོའི་རང་བཞིན་ཅན་སེམས་མེད་པས་ན་བླུན་པ་དང༌། རྒྱལ་
པོ་ཁྱོད་ནི་ཤེས་རིག་ལྡན་པའི་མཁས་པ་ཡིན་པས་སོ། །ཞེས་རྒྱལ་པོ་དང་རྒྱ་
300



མཚོ་གཉིས་ཀྱི་མཚུངས་ཆོས་སྒྲ་འདྲ་བ་ཙམ་གྱི་སྒོ་ནས་མཚུངས་པར་བརྗོད་་་་་་
ནས། སླར་ཡང་དེ་གཉིས་ཀྱི་ཁྱད་ཆོས་མི་འདྲ་བ་བརྗོད་པའི་སྒོ་ནས་སོ་སོར་
དབྱེ་བ་འབྱེད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
དཔལ་ལྡན་མཁས་པ་ཁྱོད་དང་མི་ཡི་དབང་།
འཇིགས་བྲལ་གནས་ལྔར་བྱང་ཞིང་ལུགས་ཀུན་ཤེས། །(རིག་གནས་
ལྔ། འཕོང་སྐྱེན་སྣ་ལྔ།)
སྨྲ་མཁས་ཁྱོད་ཀྱིས་ཐུབ་པའི་བསྟན་པ་དང་།།
མི་ཡི་དབང་ཕྱུག་དེས་ནི་རང་སྲིད་སྐྱོང་། །ཞེས་པ་ལྟ་བུའམ།
ཡང་ན། (རང》དལ་འབབ་ཆུ་དང་མྱུར་མགྱོགས་གོ་ལའི་ཁྱོན།།
དུས་དང་མཐུན་པར་རང་རང་འགྲོས་ཀྱིས་འཁོར། །(དུས་བཞི། དུས་
གཉིས། འཁྱོག་འགྲོས། གཡོན་བསྐོར།)
རབ་བསིལ་ཆུ་བོས་འཚོ་ཞིང་གནས་པ་དང་།།
ཡངས་པའི་ས་གཞིས་སྲུང་འཛིན་བྱ་བ་བྱེད། །ཅེས་པ་ལྟ་བུའོ།།
ལྡོག་པ་ཅན་གྱི་རྒྱན་གྱི་ནང་གསེས་བཞི་པ་འགོག་པའི་ལྡོག་པ་ཅན་ནི།
དུ་མས་མཚུངས་ཀྱང་ཁྱད་གཅིག་གིས།།
མཚུངས་འགོག་འགོག་པའི་ལྡོག་པ་ཅན།།
བརྗོད་འདོད་ཀྱི་དཔེ་དང་དོན་གཉིས་ཆོས་མང་པོའི་སྒོ་ནས་མཚུངས་་་་་
པར་བརྗོད་ནས། སླར་ཡང་དཔེ་ལ་ཡོད་ཅིང་དོན་ལ་མེད་པའི་ཁྱད་ཆོས་
གཅིག་གི་སྒོ་ནས་དེ་གཉིས་མཚུངས་པར་འགོག་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
301



ལུགས་དང་ལྡན་ཞིང་བརྟན་པ་དང་།།
རིན་ཆེན་འབྱུང་གནས་ཡིན་མོད་ཀྱང༌།།
དྲི་མ་ལྡན་པ་ཆུ་སྲིན་གནས།། །
ཁྱོད་ཀྱི་འགྲན་ཟླར་འགྱུར་མ་ཡིན།།
ཞེས་པ་སྟེ། གོ་དོན་ནི། རྒྱལ་པོ་ནི་ཡ་རབས་དམ་པའི་སྤྱོད་བཟང་ལས་མི་
འདའ་བའི་ལུགས་དང་ལྡན་པ་དང་། རྒྱ་མཚོ་ནི་དུས་རླབས་དུས་ལས་འདའ་
བ་མེད་པའི་གཤིས་ལུགས་དང་ལྡན་ལ། དེ་བཞིན་དུ་རྒྱལ་པོ་ནི་སྐྱེ་བོ་གཞན་
གྱི་ཕྲ་མ་ལ་སོགས་པའི་རྐྱེན་ལ་བརྟེན་ནས་གཡོ་བར་བྱེད་མི་ནུས་པས་བརྟན་
པ་དང་། རྒྱ་མཚོ་ཆེན་པོ་ནི་གཏིང་ནམ་ཡང་གཡོ་བ་མེད་པར་བརྟན་ཅིང་།
རྒྱལ་པོ་ནི་རིན་པོ་ཆེ་དུ་མའི་འབྱུང་གནས་བང་མཛོད་ཀྱི་བདག་པོ་ཡིན་པ་་་་་
དང༌། རྒྱ་མཚོ་ཆེན་པོ་ནི་མུ་ཏིག་ལ་སོགས་པའི་རིན་པོ་ཆེ་དུ་མའི་འབྱུང་
ཁུངས་ཡིན་པ་སྟེ། ཁྱད་ཆོས་གསུམ་གྱི་སྒོ་ནས་རྒྱ་མཚོ་ཆེན་པོ་འདི་རྒྱལ་པོ་
ཁྱོད་དང་མཚུངས་མོད་ཀྱང་། དེ་གཉིས་སོ་སོར་དབྱེ་བ་འབྱེད་བྱེད་ཀྱི་ཆོས་བ་
ཚྭ་ལ་སོགས་པའི་དྲི་མ་དང་ལྡན་ཞིང་ཆུ་སྲིན་གདུག་པ་ཅན་གྱི་གནས་སུ་གྱུར་
པ་རྒྱ་མཚོ་ཆེན་པོ་འདི་ནི་རྒྱལ་པོ་ཁྱོད་ཀྱི་འགྲན་ཟླར་འགྱུར་བ་མ་ཡིན་ནོ། །ཞེས་
རྒྱ་མཚོ་དང་རྒྱལ་པོ་གཉིས་མཚུངས་ཆོས་འགའ་ཞིག་གི་སྒོ་ནས་མཚུངས་པར་
དངོས་སུ་བརྗོད་ནས། སླར་ཡང་མཚུངས་དཔེ་རྒྱ་མཚོ་ལ་ཡོད་པའི་སྐྱོན་གྱི་
ཁྱད་པར་གཅིག་གི་སྒོ་ནས་དཔེ་ཅན་རྒྱལ་པོ་དེའི་དཔེ་ཟླར་འོས་པ་མ་ཡིན་་་་་
པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
མཐོན་པོར་གནས་ཀྱང་དམན་པའི་ཡུལ་ལ་བྱམས།།
302



དུས་ལས་མི་ཡོལ་གཞན་དོན་ལ་དགྱེས་ཀྱང་།།
རང་ཉིད་མི་མཐུན་ཕྱོགས་ལས་མ་རྒྱལ་བ།
ཉིན་མོར་བྱེད་པས་ཁྱོད་ལ་འགྲན་ནུས་མིན། །ཞེས་པ་ལྟ་བུའམ།
ཡང་ན། (རང》ན་ཚོད་ཕྲ་ཡང་ཡལ་འདབ་ཡོངས་སུ་རྒྱས།།
དྲི་ཞིམ་ངད་ལྡན་སྐྱེ་སྟོབས་དཔལ་འབར་ཡང་།།
ཕྱོགས་སུ་ལྷུང་བའི་རླུང་གིས་གཡོ་འགུལ་ཅན།།
ཙན་དན་ལྗོན་པས་གཞོན་ནུར་འགྲན་ནུས་མིན། །ཞེས་པ་ལྟ་བུའོ།།
ལྡོག་པ་ཅན་གྱི་རྒྱན་གྱི་ནང་གསེས་ལྔ་པ་གཏན་ཚིགས་ལྡོག་པ་ཅན་ནི།
ཆོས་འགས་མཚུངས་ཀྱང་མི་འདྲའི་ཆོས།།
རྟགས་སུ་བཀོད་པ་གཏན་ཚིགས་ལྡོག།
བརྗོད་པར་འདོད་པའི་དཔེ་དང་དོན་གཉིས་ཁྱད་ཆོས་འགའ་ཞིག་གི་སྒོ་
ནས་མཚུངས་པར་བརྗོད་ནས། སླར་ཡང་དཔེ་ཅན་ལ་ཡོད་པའི་མི་འདྲ་བའི་
ཁྱད་ཆོས་དེ་ཉིད་རྒྱུ་མཚན་དུ་བཀོད་ནས་དེ་གཉིས་སོ་སོར་དབྱེ་བ་འབྱེད་པ་་་་
ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད།
རི་གླིང་རྒྱ་མཚོར་བཅས་པ་ཡི། །
ས་གཞི་མཐའ་དག་འཛིན་མོད་ཀྱང་།།
ལག་འགྲོ་རྣམས་ཀྱི་རྗེར་གྱུར་ཕྱིར།།
ལྷག་མ་ཅན་ནི་ཁྱོད་ལས་དམན།།
ཅེས་པ་སྟེ། གོ་དོན་ནི། རི་རྒྱལ་ལྷུན་པོ་གཙོ་བོར་གྱུར་པའི་རི་དང་། འཛམ་
བུ་གླིང་ལ་སོགས་པའི་གླིང་བཞི་དང་། རྒྱ་མཚོ་ཆེན་པོ་བཞི་དང་བཅས་པའི་
303



ས་གཞི་མཐའ་དག་ལ་དབང་བྱེད་ཅིང་བདག་གིར་འཛིན་པའི་མཚུངས་ཆོས་་་
འདི་དག་གི་སྒོ་ནས་རྒྱལ་པོ་ཁྱོད་དང་ཀླུའི་རྒྱལ་པོ་ཤེ་ཥ་སྟེ་ལྷག་མ་ཅན(ཀླུ་་་་་
ནོར་རྒྱས）གཉིས་མཚུངས་མོད། འོན་ཀྱང་ཀླུ་ལྷག་མ་ཅན་ནི་ལག་འགྲོ་སྟེ་ཀླུ་
རྣམས་ཀྱི་རྗེ་བོར་གྱུར་པས་དུད་འགྲོའི་རིགས་སུ་གཏོགས་ཤིང་བླུན་ཅིང་གཏི་
མུག་པ་ཡིན་པའི་ཕྱིར་ན། རྒྱལ་པོ་བློ་རིག་གསལ་བའི་མཁས་པ་ཁྱོད་ལས་
དམན་པ་ཡིན་ནོ། །ཞེས་ཀླུའི་རྒྱལ་པོ་ནོར་རྒྱས་དང་རྒྱལ་པོ་གཉིས་མཚུངས་
ཆོས་འགའ་ཞིག་གི་སྒོ་ནས་མཚུངས་པར་བརྗོད་རྗེས། སླར་ཡང་མཚུངས་དཔེ་
ཀླུ་ལ་ཡོད་པའི་ཁྱད་ཆོས་གཅིག་རྒྱུ་མཚན་དུ་བཀོད་ནས་དེ་གཉིས་སོ་སོར་དབྱེ་
བ་འབྱེད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
འཁོར་གྱི་ནང་ན་གཟི་བརྗིད་མཚུངས་པ་མེད།།
ཀུན་ལ་ཕན་པས་སྙོམས་པའི་ཕྱིར་རྒྱུ་ཡང༌།།
་ བླུན་ཅིང་འཆར་ནུབ་དབང་དུ་གྱུར་པའི་ཕྱིར།།
ས་བདག་ཁྱོད་ལས་ཉིན་མོར་བྱེད་པ་དམན། །ཞེས་པ་ལྟ་བུའམ།
ཡང་ན། (རང）སྔོ་སངས་ནམ་མཁའི་མདངས་ལྡན་འོད་འཚེར་ཞིང་།།
ལྟེ་བ་རབ་མཐོ་ཟླུམ་པོའི་དབྱིབས་ལྡན་ཡང༌།།
བཟོ་བོ་མཁས་པའི་རྩལ་ལས་བསྐྲུན་པའི་ཕྱིར།།
གཡུ་ཡི་མཎྜལ་མ་ཕམ་མཚོ་ལས་དམན། །ཞེས་པ་ལྟ་བུའོ།།
གོང་གསལ་གྱི་ལྡོག་པ་ཅན་གྱི་རྒྱུན་ལྔ་པོ་དེ་ནི་དཔེ་དང་དོན་གཉིས་་་་་་་
མཚུངས་པར་བསྟན་པའི་ཚིག་དངོས་སུ་ཡོད་པས་ན་སྒྲས་ཟིན་མཚུངས་པའི་་་
ལྡོག་པ་ཅན་ཞེས་བརྗོད་པ་ཡིན་ནོ། །
304



ལྡོག་པ་ཅན་གྱི་རྒྱན་གྱི་ནང་གསེས་དྲུག་པ་རྟེན་གྱི་ལྡོག་པ་ཅན་ནི།
དཔེ་དོན་ཁྱད་པར་རྟེན་གྱིས་འབྱེད།།
ཤུགས་ལས་མཚུངས་རྟོགས་རྟེན་གྱི་ལྡོག།
བརྗོད་པར་འདོད་པའི་དཔེ་དང་དོན་གྱི་ཁྱད་པར་རྟེན་གྱི་སྒོ་ནས་དབྱེ་
བ་འབྱེད་པའི་ཤུགས་ལ་དེ་གཉིས་མཚུངས་པར་གོ་ནུས་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱོད་ཀྱི་གདོང་དང་པདྨ་སྟེ།།
འདི་གཉིས་ཀྱི་ནི་ཁྱད་པར་ཡང་།།
པདྨ་ཆུ་ལས་སྐྱེས་པ་དང་།།
ཁྱོད་གདོང་ཁྱོད་ལ་བརྟེན་པའོ།།
ཞེས་པ་སྟེ། གོ་དོན་ནི། མཛེས་མ་ཁྱོད་ཀྱི་གདོང་དང་པདྨ་འདི་གཉིས་ཀྱི་ཁྱད་
པར་ནི་པདྨ་ཆུ་ལས་སྐྱེས་པ་དང་། ཁྱོད་ཀྱི་གདོང་པ་ཁྱོད་ཀྱི་ལུས་ལ་བརྟེན་པ་
འདིའོ། །ཞེས་པ་འདིར་གདོང་དང་པདྨ་གཉིས་མཚུངས་པར་སྒྲས་དངོས་སུ་
མ་བརྗོད་ཀྱང་དེ་གཉིས་ཀྱི་ཁྱད་པར་དངོས་སུ་བརྗོད་པས་མཛེས་ཆོས་གཞན་
དག་གི་སྒོ་ནས་མཚུངས་པར་ཤུགས་ལ་གོ་ནུས་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་
དགའ་བློས།
གུར་ཀུམ་ཚོས་ཀྱིས་བཙོས་པའི་བླ་གོས་དང་།།
རབ་མཛེས་མཚམས་སྤྲིན་གསར་བའི་ཁྱད་པར་ཡང་།།
ངུར་སྨྲིག་གོས་ཀྱིས་ཁྱོད་སྐུ་ཉེ་བར་བརྒྱན།།
ཐུན་མཚམས་ཆུ་འཛིན་མཁའ་དབྱིངས་ངོས་སུ་ཆགས། །ཞེས་པ་ལྟ་
305



བུའམ།
ཡང་ན། (རང》ནོར་བུའི་འབྱུང་གནས་ཆུ་གཏེར་རྣམ་བཞི་དང༌།།
ཆེས་མཐོ་གངས་ཅན་ལྗོངས་ཀྱི་ཁྱད་པར་ཡང་།།
དེ་ནི་གླིང་ཆེན་ལྔ་ཡི་ཁོར་ཡུག་དང་།།
བོད་ལྗོངས་འཛམ་གླིང་ས་མཐོའི་སྟེང་ན་བརྗིད། །ཅེས་པ་ལྟ་བུའོ།།
ལྡོག་པ་ཅན་གྱི་རྒྱན་གྱི་ནང་གསེས་བདུན་པ་དཔེ་ལས་དཔེ་ཅན་ལྷག་པའི་་་་་
ལྡོག་པ་ཅན་ནི།
དཔེ་ལས་དོན་ལྷག་འབྱེད་བྱེད་སྒྲས།།
མཚུངས་པར་ཤུགས་རྟོགས་ལྷག་པའི་ལྡོག།
དོན་ལ་ཡོད་ཅིང་དཔེ་ལ་མེད་པའི་ཁྱད་ཆོས་འགའ་ཞིག་དངོས་སུ་བརྗོད་
ནས། དེ་གཉིས་སོ་སོར་དབྱེ་བ་འབྱེད་པའི་ཤུགས་ལས་དཔེ་དོན་གཉིས་ཁྱད་
ཆོས་གཞན་དག་གི་སྒོ་ནས་མཚུངས་པར་གོ་ནུས་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རི་དྭགས་མིག་ལ་སྨིན་སྒེག་དང་།།
མྱོས་པའི་དམར་བས་རེག་པ་མེད།།
ཁྱོད་ཀྱི་མིག་ནི་གཉིས་པོ་འདི།།
ཡོན་ཏན་དེ་དག་ཉིད་ཀྱིས་བརྒྱན།།
ཞེས་པ་སྟེ། གོ་དོན་ནི། རི་དྭགས་ཀྱི་མིག་མཛེས་པའི་དཔེར་བྱེད་པ་དེ་
ལ་ཡང་སྨིན་མ་རྣམ་པར་གཡོ་བའི་སྒེག་པ་དང་འདོད་ཆགས་ཀྱིས་མྱོས་པའི་་་་
དམར་བའི་མདངས་དང་ལྡན་པ་མེད་ལ། མཛེས་མ་ཁྱོད་ཀྱི་གདོང་གི་མིག་
གཉིས་པོ་འདི་ནི་ཡོན་ཏན་དེ་དག་གིས་བརྒྱན་ཅིང་མཛེས་སོ། །ཞེས་རི་དྭགས་
306



དང་མཛེས་མའི་མིག་གཉིས་མཚུངས་པར་དངོས་སུ་མ་བརྗོད་ཀྱང་དཔེ་ལས་་་་
དོན་ལྷག་པའི་མཆོག་དམན་གྱི་ཁྱད་པར་འབྱེད་ཆོས་དངོས་སུ་བརྗོད་པའི་་་་་
ཤུགས་ལ་དེ་གཉིས་ཆོས་གཞན་གྱི་སྒོ་ནས་མཚུངས་པར་གོ་ནུས་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
རི་བོང་ཅན་ལ་འཛུམ་པའི་མཆུ་སྒྲོས་དང་།།
རྣམ་བཀྲའི་མིག་ཟུར་གཡོ་བས་མཚན་པ་མེད།།
དབྱངས་ཀྱི་རྒྱལ་མོའི་ཞལ་གྱི་དཀྱིལ་འཁོར་ནི།
མཛེས་པའི་ཁྱད་ཆོས་དེ་དག་རྣམས་ཀྱིས་བརྒྱན། །ཞེས་པ་ལྟ་བུའམ།
ཡང་ན། (རང)རྒྱུ་སྐར་བདག་པོར་ནགས་ཚལ་ཕྲེང་བ་དང་།
ཆུ་མཚོའི་སྐ་རགས་དུས་བཞིའི་རྣམ་འགྱུར་བྲལ།།
ཟླུམ་གཟུགས་གོ་ལ་ཡངས་པོའི་འཇིག་རྟེན་འདིར།།
ཕུལ་བྱུང་ཁྱད་ཆོས་དེ་དག་རྣམས་ཀྱིས་མཛེས། །ཞེས་པ་ལྟ་བུའོ།།
ལྡོག་པ་ཅན་གྱི་རྒྱན་གོང་གསལ་གཉིས་པོ་འདིར་དཔེ་དོན་གཉིས་་་་་་་་
མཚུངས་པར་དངོས་སུ་མ་བརྗོད་ཀྱང་། འབྱེད་ཆོས་དངོས་སུ་བརྗོད་པའི་
ཤུགས་ལས་དེ་གཉིས་མཚུངས་པར་གོ་ནུས་པའི་རྒྱུ་མཚན་གྱིས་རྟོག་པས་་་་
མཚུངས་པའི་ལྡོག་པ་ཅན་ཞེས་བརྗོད་པ་ཡིན་ནོ།།
ལྡོག་པ་ཅན་གྱི་རྒྱུན་གྱི་ནང་གསེས་བརྒྱད་པ་མཚུངས་ཆོས་དང་འབྱེད་བྱེད་་་་་
གཉིས་ཀ་སྒྲས་ཟིན་པའི་ལྡོག་པ་ཅན་ནི། །
མཚུངས་ཆོས་འབྱེད་བྱེད་གཉིས་སྒྲས་ཟིན།།
ཆོས་དང་འབྱེད་བྱེད་སྒྲས་ཟིན་ལྡོག།
དཔེ་དང་དོན་གཉིས་ཀྱི་མཚུངས་ཆོས་ཚིག་ལ་དངོས་སུ་གསལ་བར་མ་་་་
307



ཟད། དེ་གཉིས་ཀྱི་འབྱེད་བྱེད་ཀྱང་ཚིག་ལ་དངོས་སུ་གསལ་བའི་སྒོ་ནས་སོ་
སོར་དབྱེ་བ་འབྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱོད་ཀྱི་གདོང་དང་པདྨ་དཀར།།
རྒྱས་ཤིང་དྲི་བཟང་ལྡན་པ་སྟེ།།
པདྨ་ལ་ནི་བུང་བ་འཁོར།།
ཁྱོད་ཀྱི་གདོང་ལ་མིག་རབ་གཡོ།།
ཞེས་པ་སྟེ། གོ་དོན་ནི། མཛེས་མ་ཁྱོད་ཀྱི་གདོང་དང་པདྨ་དཀར་པོ་གཉིས་ནི་
མདངས་རབ་ཏུ་རྒྱས་པ་དང་དྲི་བཟང་པོ་དང་ལྡན་པ་གཉིས་དངོས་སུ་སྨོས་་་་་
ནས། སླར་ཡང་དེ་གཉིས་མི་མཚུངས་པའི་འབྱེད་ཆོས་མེ་ཏོག་པདྨ་ལ་ནི་བུང་
བ་འཁོར་ཞིང་ལྡིང་ལ། ཁྱོད་ཀྱི་གདོང་ལ་མིག་རབ་ཏུ་གཡོ་བ་ཙམ་ཞིག་གི་
ཁྱད་པར་ཡོད་དོ། །ཞེས་མཛེས་མའི་གདོང་དང་མིག་གཉིས་ཀྱི་མཚུངས་ཆོས་
དངོས་སུ་ཟིན་ཅིང་། དེ་གཉིས་མི་འདྲ་བའི་འབྱེད་བྱེད་ཀྱང་དངོས་སུ་ཟིན་
པའི་སྒོ་ནས་སོ་སོར་དབྱེ་བ་འབྱེད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཕྱག་གི་ཡལ་འདབ་ཟུང་དང་པདྨ་དཀར་།།
འཇམ་མཉེན་རེག་ན་བདེ་བའི་དཔལ་ལྡན་མོད།།
ཕྱག་སོར་ལྷ་ཡི་རྒྱུད་མང་སྒྲ་འབྱིན་ཅིང་།།
པདྨར་བུང་བའི་ན་ཆུང་གླུ་ལེན་ནོ། །ཞེས་པ་ལྟ་བུའམ།
ཡང་ན། (རང)གངས་ཅན་ལྗོངས་དང་དཔྱིད་ཀྱི་དཔལ་ཡོན་གཉིས།།
སྔོན་མེད་ཕུན་ཚོགས་འབྱོར་པས་ཕྱུག་པ་སྟེ།།
308



བོད་ལྗོངས་ཡར་རྒྱས་རྣམ་པ་གསར་བས་ཁེངས།།
དཔྱིད་དཔལ་བཞད་པས་ཡུལ་ལྗོངས་ཉམས་སུ་དགའ། །ཞེས་པ་ལྟ་
བུའོ།།
ལྡོག་པ་ཅན་གྱི་རྒྱན་གྱི་ནང་གསེས་དགུ་པ་མཚུངས་ཆོས་སྒྲས་མ་ཟིན་ཅིང་་་་་་
འབྱེད་བྱེད་སྒྲས་ཟིན་པའི་ལྡོག་པ་ཅན་ནི། །
མཚུངས་ཆོས་མ་ཟིན་འབྱེད་བྱེད་ཆོས།།
དངོས་ཟིན་དེ་ཡི་ལྡོག་པ་ཅན།།
བརྗོད་པར་འདོད་པའི་དཔེ་དང་དོན་གྱི་མཚུངས་ཆོས་ཚིག་ཟིན་ལ་་་་་་
དངོས་སུ་མ་བརྗོད་ཅིང་། དེ་གཉིས་མི་མཚུངས་པའི་འབྱེད་བྱེད་ཀྱི་ཆོས་ཚིག་
ལ་དངོས་སུ་བརྗོད་པའི་སྒོ་ནས་སོ་སོར་དབྱེ་བ་འབྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཟླ་བ་འདི་ནི་མཁའ་ཡི་རྒྱན།།
ངང་བ་འདི་ནི་ཆུ་ཡི་རྒྱན།།
མཁའ་འདི་རྒྱུ་སྐར་ཕྲེང་བ་ཅན།།
ཆུ་འདི་ཀུ་མུད་རྒྱས་པ་ཅན།།
ཞེས་པ་སྟེ། གོ་དོན་ནི། མཐོང་བཞིན་པའི་ཟླ་བ་འདི་ནི་ནམ་མཁའ་མཛེས་
པར་བྱེད་པའི་རྒྱན་ཡིན་ལ། ངང་བ་འདི་ནི་ཆུ་གཏེར་ཆེན་པོ་མཚོའི་རྒྱན་ཡིན་
ཞིང་། དེ་བཞིན་དུ་ནམ་མཁའ་དྭངས་པ་འདི་ནི་རྒྱུ་སྐར་གྱི་ཕྲེང་བ་ཅན་ཡིན་
ལ། ཆུ་མཚོ་འདི་ནི་ཀུ་མུད་རྒྱས་པའི་ཕྲེང་བ་ཅན་ཡིན་ནོ། །ཞེས་ཟླ་བ་དང་
ངང་བ་གཉིས་ཀྱི་མཚུངས་ཆོས་ཁ་དོག་དཀར་བ་དང་མཛེས་པ་སོགས་དང་།
ནམ་མཁའ་དང་ཆུ་མཚོའི་མཚུངས་ཆོས་དྭངས་པ་དང་སྔོ་བ་ལ་སོགས་པ་་་་་་
309



དངོས་སུ་མ་སྨོས་ཤིང་ཤུགས་ཀྱིས་གོ་ནུས་པར་བྱས་ཏེ། དེ་དག་སོ་སོའི་འབྱེད་
ཆོས་ནམ་མཁའི་རྒྱུན་དང་། ཆུའི་རྒྱན། རྒྱུ་སྐར་གྱི་ཕྲེང་བ་ཅན་དང་། ཀུ་
མུད་ཀྱི་ཕྲེང་བ་ཅན་རྣམས་དངོས་སུ་སྨོས་པའི་སྒོ་ནས་སོ་སོར་དབྱེ་བ་འབྱེད་
པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
དབང་པོའི་གཞུ་རིས་འཁྱོག་པོ་ནམ་མཁའི་རྒྱན།།
རྣམ་བཀྲའི་ཚིག་སྦྱོར་འཁྱོག་པོ་ཡིད་ཀྱི་རྒྱན།།
མཁའ་འདིས་དངོས་པོ་ཀུན་གྱི་གོ་འབྱེད་ཅིང་།།
བདག་ཡིད་ཤེས་བྱ་མཐའ་དག་གཟུགས་སུ་འཛིན། །ཞེས་པ་ལྟ་བུའམ།
ཡང་ན། (རང)ཆུ་གཏེར་ཆེ་ནི་རིན་ཆེན་ནོར་གྱི་མཛོད།།
རྣམ་མང་རིག་གཞུང་བློ་ཡི་གཏེར་མཛོད་ཉིད།།
རིན་ཆེན་ནོར་གྱིས་ས་སྟེང་འབྱོར་བ་འཕེལ།།
འཛད་མེད་བློ་ཡིས་ཚན་རིག་བདེན་དོན་རྙེད། །ཅེས་པ་ལྟ་བུའོ།།
གོང་གསལ་གྱི་རྒྱན་གཉིས་པོ་དེ་ལ་དཔེ་དོན་སོ་སོའི་འབྱེད་བྱེད་ཀྱི་སྒྲ་་་་་
ཚིག་ལ་དངོས་སུ་ཟིན་པ་འདྲ་ཞིང་། མཚུངས་པ་ལས་ལྡོག་ནས་དབྱེ་བ་འབྱེད་
པའི་རྒྱུན་ཡིན་པའི་དབང་གིས་འབྱེད་བྱེད་མཚུངས་པའི་ལྡོག་པ་ཅན་ཞེས་་་་་་
བརྗོད་པ་ཡིན་ནོ།།
ལྡོག་པ་ཅན་གྱི་རྒྱན་གྱི་ནང་གསེས་བཅུ་པ་རིགས་མཐུན་ལྡོག་པ་ཅན་ནི།
རིགས་སུ་མཐུན་ཀྱང་ཆོས་ཐ་དད།།
འབྱེད་བྱེད་རིགས་མཐུན་ལྡོག་པ་ཅན།།
བརྗོད་འདོད་ཀྱི་དངོས་པོ་དེ་ཉིད་ལ་རང་དང་རིགས་མཐུན་པའི་དངོས་
310



པོ་གཞན་དག་གི་ཁྱད་ཆོས་དང་མི་ལྡན་ཞིང་། རིགས་མཐུན་པའི་དངོས་པོ་དེ་
དག་ལས་ཐ་དད་པའི་ཁྱད་ཆོས་གཞན་གྱི་སྒོ་ནས་སོ་སོར་དབྱེ་བ་འབྱེད་པ་་་་་
ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རིན་ཆེན་སྣང་བས་མི་འཕྲོག་ཅིང་།།
ཉི་མའི་འོད་ཀྱིས་མི་བཟློག་པ།།
ལང་ཚོ་ལས་བྱུང་ན་ཆུང་གི།
མུན་པས་ལྟ་བ་འགོག་པར་བྱེད།།
ཅེས་པ་སྟེ། གོ་དོན་ནི། ནོར་བུ་རིན་པོ་ཆེའི་འོད་སྣང་གིས་འཕྲོག་པར་མི་
བྱེད་ཅིང་ཉི་མའི་འོད་ཀྱིས་ཀྱང་མི་བཟློག་པ་སྟེ་སེལ་བར་བྱེད་མི་ནུས་པ། ན་
ཆུང་གཞོན་ནུ་རྣམས་ཀྱི་ལང་ཚོ་དར་ལ་བབས་པ་ལས་བྱུང་བའི་འདོད་ཆགས་
ཀྱི་མུན་པ་མི་བཟད་པ་འདིས་བྱ་བར་འོས་པ་དང་མི་འོས་པའི་སྤང་བླང་རྣམ་
པར་འབྱེད་པ་ལ་རྨོངས་ཤིང་གསལ་བར་མཐོང་མི་ནུས་པར་སྒྲིབ་པར་བྱེད་
དོ། །ཞེས་ལང་ཚོ་རྒྱས་པ་ལས་བྱུང་བའི་འདོད་ཆགས་ཀྱི་མུན་པ་འདི་ནི་ཕྱི་
རོལ་གྱི་མུན་པ་དང་རིགས་མཐུན་པར་གྱུར་པ་སྔར་བརྗོད་ནས། སླར་ཡང་
བརྗོད་འདོད་ཀྱི་མུན་པ་དེ་ནི་རིགས་མཐུན་པའི་མུན་པ་དེ་དང་མི་འདྲ་བའི་་་
ཁྱད་ཆོས་གཞན་དག་ལྡན་པའི་སྒོ་ནས་སོ་སོར་དབྱེ་བ་འབྱེད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
གཙང་བྱེད་འབར་བའི་ཕྲེང་བས་འཚིག་མིན་ཅིང་།།
ཆབ་དང་ཆུ་བོའི་རྒྱུན་གྱིས་མི་འདག་པ།།
ལང་ཤོར་བློ་ཡི་དྲི་མ་ངན་པ་འདིས།།
311



རང་གཞན་དགེ་བཅུའི་སྤྱོད་བཟང་ངང་གིས་སྒྲིབ།།ཅེས་པ་ལྟ་བུའམ།
ཡང་ན། (རང)རྣོ་སྐུད་ཕྲ་མོའི་རྒྱུད་ལས་མ་དྲངས་ཤིང་།།
དྲི་ཟའི་གླིང་བུའི་ཁོག་ལས་བྱུང་མིན་པའི།།
ཉམས་འགྱུར་འབུམ་ལྡན་སྙན་ཚིག་རྒྱུད་མང་འདི།
རང་མཉམ་བློ་ལྡན་དགྱེས་པའི་གཟིགས་མོར་ཆེ། །ཞེས་པ་ལྟ་བུའོ།།
ལྡོག་པ་ཅན་གྱི་རྒྱུན་འདི་ལ་འགའ་ཞིག་གི་སྐབས་སུ་མཚུངས་གསལ་གྱི་
སྒྲ་དངོས་སུ་མེད་ཀྱང་དཔེ་དོན་མཚུངས་པར་ཤུགས་ལ་གོ་ཐུབ་པ་ཞིག་ཡིན་་་་་
ཀྱང་དཔེ་རྒྱན་དང་མི་འདྲ་སྟེ། དཔེ་རྒྱན་ནི་དཔེ་དང་དོན་གཉིས་མཚུངས་
པ་ཙམ་ཞིག་བསྟན་པ་ལས་དེ་གཉིས་སོ་སོར་དབྱེ་བ་འབྱེད་པའི་འབྱེད་ཆོས་ཀྱི་
སྒོ་ནས་མི་མཚུངས་པར་བརྗོད་པ་མེད་ལ། འདིར་ལྡོག་པ་ཅན་གྱི་སྐབས་སུ་
འབྱེད་ཆོས་དངོས་སུ་སྨོས་པའི་སྒོ་ནས་སོ་སོར་དབྱེ་བ་འབྱེད་པ་ཡིན་པས་ཚིག་
རྒྱན་སྦྱོར་ཚུལ་མི་མཚུངས་པ་ཡིན་ནོ།།
(12)དོན་རྒྱན་སོ་ལྔའི་ནང་གསེས་དགུ་པ་སྲིད་པ་ཅན་གྱི་རྒྱན།
(༡)སྲིད་པ་ཅན་གྱི་རྒྱན་གྱི་ངོ་བོ་སྤྱིར་བཤད་པ།
ཡོངས་གྲགས་རྒྱུ་བཟློག་མ་གྲགས་པའི།།
ཕྱི་ནང་རྒྱུ་ནི་ཅུང་ཟད་དམ།། །
འབྲས་བུ་རང་གི་ངོ་བོ་ཉིད།།
སྟོན་པ་སྲིད་པ་ཅན་དུ་བརྗོད།།
འཇིག་རྟེན་ན་ཡོངས་སུ་གྲགས་པའི་རྒྱུ་བཟློག་ཅིང་བཀག་ནས། དེ་ལས་
གཞན་པའི་རྒྱུ་གཞན་ཅུང་ཟད་ཡོད་པར་ཤུགས་ཀྱིས་བསྟན་པའམ། ཡང་ན་
འཇིག་རྟེན་ན་གྲགས་པའི་རྒྱུ་བསལ་ཞིང་རྒྱུ་གཞན་གང་ལའང་མི་ལྟོས་པར་་་་་
312



འབྲས་བུ་རང་གི་ངོ་བོར་གྲུབ་པ་ཙམ་སྟོན་པ་དེ་ནི་སྲིད་པ་ཅན་གྱི་རྒྱན་ཞེས་་་་་
བརྗོད་པ་ཡིན་ནོ།།
（༢)སྲིད་པ་ཅན་གྱི་རྒྱན་གྱི་རྣམ་གྲངས་བཤད་པ།
དབྱེ་ན་གསུམ་སྟེ་ཕྱི་དང་ནི།
ནང་གི་རྒྱུ་གཞན་ཅུང་ཟད་སྟོན།།
རྒྱུ་མེད་འབྲས་བུའི་ངོ་བོ་ཙམ། །
སྟོན་པ་སྲིད་པ་ཅན་རྣམས་སོ།།
སྲིད་པ་ཅན་གྱི་རྒྱུན་དེ་ལ་དབྱེ་ན་རྣམ་པ་གསུམ་སྟེ། ༡ ཕྱི་ཡི་རྒྱུ་གཞན་
ཅུང་ཟད་སྟོན་པའི་སྲིད་པ་ཅན། ༢ནང་གི་རྒྱུ་གཞན་ཅུང་ཟད་སྟོན་པའི་སྲིད་
པ་ཅན། ༣ འབྲས་བུ་རང་གི་ངོ་བོ་ཙམ་སྟོན་པའི་སྲིད་པ་ཅན་རྣམས་སོ།།
(༣)སྲིད་པ་ཅན་གྱི་རྒྱན་སོ་སོའི་ངོས་འཛིན་བཤད་པ།
སྲིད་པ་ཅན་གྱི་རྒྱན་གྱི་ནང་གསེས་དང་པོ་ཕྱིའི་རྒྱུ་གཞན་ཅུང་ཟད་སྟོན་པའི་
སྲིད་པ་ཅན་ནི། །
ཡོངས་གྲགས་རྒྱུ་བཀག་ཕྱི་ཡི་རྒྱུ།།
ཅུང་ཟད་ཙམ་སྟོན་ཕྱི་སྲིད་ཅན།།
འཇིག་རྟེན་ན་ཡོངས་སུ་གྲགས་པའི་རྒྱུ་འགའ་ཞིག་བཀག་ནས། ཕྱིའི་རྒྱུ་
གཞན་ཅུང་ཟད་ཙམ་ཡོད་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མ་འཐུངས་མྱོས་པའི་ཀ་དམྤ།།
མ་ཕྱིས་དྲི་མ་མེད་པའི་མཁའ།།
གྲུངས་པར་མ་བྱས་དྭངས་པའི་ཆུ།།
313



འགྲོ་བའི་ཡིད་ནི་འཕྲོག་པར་བྱེད།།
ཅེས་པ་སྟེ། གོ་དོན་ནི། མྱོས་པའི་རྒྱུ་ཆང་དང་སྦྲང་རྩི་འཐུངས་པ་ལ་སོགས་
པ་མེད་ཀྱང་སེམས་མྱོས་པས་ལུས་ལྕི་ཞིང་ཉོབ་པར་གྱུར་པའི་ཆུ་བྱ་ཀ་དམྤ་སྟེ་
ཆུ་བྱ་མཐིང་རིལ་འདི་དང་། དྭངས་པའི་རྒྱུ་ཕྱིས་པ་ལ་སོགས་པ་མེད་ཀྱང་
ཐལ་རྡུལ་སྤྲིན་གསུམ་གྱིས་དྲི་མ་དང་བྲལ་བའི་སྔོ་སངས་ནམ་མཁའ་ཤིན་ཏུ་་་་
དྭངས་པ་དང་། གཙང་ཤིང་དག་པར་བྱེད་པའི་རྒྱུ་ནོར་བུ་ཀེ་ཏ་ཀས་གྲུངས་
པར་མ་བྱས་ཀྱང་སྔོ་ཞིང་དྭངས་པའི་སྟོན་དུས་ཀྱི་ཆུ་ཀླུང་རྙོག་མ་དང་བྲལ་བ་
འདི་དག་གིས་འགྲོ་བ་ཀུན་གྱི་ཡིད་འཕྲོག་པར་བྱེད་དོ། །ཞེས་འཇིག་རྟེན་ན་
ཡོངས་སུ་གྲགས་པའི་རྒྱུ་གསུམ་པོ་དེ་བཀག་ནས། དེ་ལས་གཞན་པའི་ཕྱི་ཡི་རྒྱུ་
གཞན་ཅུང་ཟད་ཙམ་གོ་བར་བྱེད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཚོན་གྱིས་མ་བསྒྱུར་མཐོན་མཐིང་ནེའུ་གསིང་གཞིར།།
མ་བཀྲམ་མེ་ཏོག་སྣ་ཚོགས་ཚོམ་བུས་མཛེས།།
བསྐུལ་བ་མིན་པར་བུང་བའི་མགྲིན་དབྱངས་ཀྱིས།།
མ་ཕྲོགས་ཡིད་ཀྱི་ཆོམ་རྐུན་དཔྱིད་ཀྱི་དཔལ། །ཞེས་པ་ལྟ་བུའམ།
ཡང་ན། (རང)ཚོན་གྱིས་མ་བྱུགས་ཡུལ་ལྗོངས་སྔོ་མདངས་འཛིན།།
འབེབས་པ་མེད་པར་ཆར་ཆུའི་རྒྱུན་འབབ་ཅིང་།།
མ་བརྡུངས་འབྱུང་བའི་རྔ་གསང་སྙན་པར་སྒྲོགས།།
མ་བཏབ་རྩི་ཤིང་རྒྱས་པ་དབྱར་གྱི་དུས། །ཞེས་པ་ལྟ་བུའོ།།
སྲིད་པ་ཅན་གྱི་རྒྱན་གྱི་ནང་གསེས་གཉིས་པ་ནང་གི་རྒྱུ་གཞན་ཅུང་ཟད་སྟོན་
པའི་སྲིད་པ་ཅན་ནི།
314



ཡོངས་གྲགས་རྒྱུ་བཀག་གང་གི་རྒྱུ།།
ཅུང་ཟད་སྟོན་པ་ནང་སྲིད་ཅན།།
འཇིག་རྟེན་ན་ཡོངས་སུ་གྲགས་པའི་རྒྱུ་བཀག་ནས། དེ་ལས་གཞན་པའི་
ནང་གི་རྒྱུ་ཅུང་ཟད་ཙམ་ཡོད་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྨན་མ་བསྐུས་པར་དཀར་མིན་མིག།
མནན་པ་མེད་པར་སྨིན་མ་དམའ།།
ཚོན་མ་བསྐུས་པར་དམར་བ་ནི།
མཛེས་མ་ཁྱོད་ཀྱི་མཆུ་འདི་འོ།།
ཞེས་པ་སྟེ། གོ་དོན་ནི། མིག་གནག་ཅིང་མཛེས་པའི་རྒྱུ་མིག་སྨན་ནག་པོ་
བསྐུས་པ་ཉིད་ཡིན་པར་རྒྱ་བལ་ལ་སོགས་པའི་འཇིག་རྟེན་ན་ཡོངས་སུ་གྲགས་
ཀྱང༌། རི་དྭགས་མིག་ཅན་ཁྱོད་ཀྱི་མིག་གཉིས་པོ་འདི་ནི་མིག་སྨན་མ་བསྐུས་
པར་ཡང་གནག་ཅིང་མཛེས་པ་དང་ལྡན་ལ། དམའ་བར་བྱེད་པའི་རྒྱུ་ལྕི་བའི་
དངོས་པོ་གཞན་གྱི་སྟེང་ནས་མནན་པ་ཡིན་པར་གྲགས་ཀྱང་། མཛེས་མ་ཁྱོད་
ཀྱི་གདོང་གི་སྨིན་མ་ཟུང་ནི་ལྕི་བའི་དངོས་པོས་སྟེང་ནས་མནན་པ་མེད་པར་་་་་
དམའ་བ་དང་། མདོག་དམར་བའི་རྒྱུ་རྒྱ་སྐྱེགས་ཀྱི་ཁུ་བ་ལ་སོགས་པ་ཚོན་
དམར་པོ་བྱུགས་པ་ལས་འབྱུང་བར་ཡོངས་སུ་གྲགས་ཀྱང་། མཛེས་མ་ཁྱོད་ཀྱི་
མཆུ་སྒྲོས་འདི་ནི་ཚོན་གྱིས་བསྐུས་པ་མེད་ཀྱང་དམར་བའི་མདོག་དང་ལྡན་
ནོ། །ཞེས་འཇིག་རྟེན་ན་ཡོངས་སུ་གྲགས་པའི་རྒྱུ་གཞན་གཞོན་ནུ་ལང་ཚོ་རྒྱས་
པའི་དུས་ལ་བབས་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
315



མ་བསྐུས་དཀར་བའི་མདངས་འཕྲོ་གཙུག་ཕུད་དང་།།
མ་བྲིས་གཉེར་མའི་རི་མོ་ཉིན་བཞིན་འཕེལ།།
མ་བསྡུས་པར་ཡང་སེམས་ཀྱི་འཕྲོ་འདུ་ཀུན།།：
ཅིག་ཅར་བསྡུས་པའི་ལང་ཚོ་བདག་གིས་ཐོབ། །ཅེས་པ་ལྟ་བུའམ།
ཡང་ན། (རང》མ་བྱུགས་མིག་སྨན་མདོག་འདྲའི་མགོ་སྐྱེས་ནག།
མ་བསྐུས་བཞིན་རས་དཀར་དམར་མདངས་དང་ལྡན།།
མ་བསྒྲིགས་དུང་གི་སོ་ཕྲེང་གྲལ་བསྟར་འགྲིག།
མ་བསྡུས་མཛེས་པ་ཀུན་ཚང་གཞོན་ནུའི་ལུས། །ཞེས་པ་ལྟ་བུའོ། །
སྲིད་པ་ཅན་གྱི་རྒྱན་གྱི་ནང་གསེས་གསུམ་པ་འབྲས་བུ་རང་གི་ངོ་བོ་ཙམ་སྟོན་
པའི་སྲིད་པ་ཅན་ནི།
རྒྱུ་གཞན་བཀག་ནས་འབྲས་བུ་ཙམ།།
སྟོན་བྱེད་འབྲས་སྟོན་སྲིད་པ་ཅན།།
འཇིག་རྟེན་ན་ཡོངས་སུ་གྲགས་པའམ། གྲགས་པ་མིན་པའི་རྒྱུ་བཀག་སྟེ།
རྒྱུ་གཞན་གང་ཡང་མེད་པ་ལྟ་བུའི་སྒོ་ནས་འབྲས་བུ་རང་གི་ངོ་བོ་ཉིད་ཙམ་་་་་
སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རང་བཞིན་གྱིས་ནི་ཁ་དྲི་ཞིམ།།
ཟོལ་མེད་པར་ཡང་ལུས་པོ་མཛེས།།
རྒྱུ་མེད་དག་ཏུ་ཟླ་བ་དགྲ།།
རྒྱུ་མཚན་མེད་པར་འདོད་པ་གྲོགས།།
ཞེས་པ་སྟེ། གོ་དོན་ནི། ཀྱེ་མཛེས་མ་ཞེས་བོས་ནས། ཁྱོད་ཀྱི་ཁའི་དབུགས་
316



རང་བཞིན་ཉིད་ཀྱིས་དྲི་ཞིམ་པ་དང་། ཆེད་དུ་བཅོས་ནས་ཟོལ་བྱས་པ་མ་
ཡིན་པར་རང་བཞིན་གྱིས་ལུས་མཛེས་པ་དང་། འཁོན་དུ་འཛིན་དགོས་པའི་
རྒྱུ་གང་ཡང་མེད་ཀྱང་དཀར་གསལ་ཟླ་བ་ལ་འགྲན་ཟླ་བྱེད་ཅིང་ཟླ་བའི་དགྲར་
གྱུར་པ་དང་། ཕར་ཕན་འདོགས་པ་སོགས་མཐུན་པའི་རྒྱུ་མཚན་གང་ཡང་
མེད་ཀྱང་འདོད་ཆགས་འདི་ནི་དུས་ནམ་ཡང་འབྲལ་བ་མེད་པའི་གྲོགས་སུ་་་་་
འགྲོག་པར་གྱུར་ཏོ། །ཞེས་འཇིག་རྟེན་ན་ཡོངས་སུ་གྲགས་པའི་རྒྱུ་དང་། དེ་
ལས་གཞན་པའི་རྒྱུ་གཞན་གང་ཡང་མེད་པར་རང་བཞིན་གྱིས་འབྲས་བུ་དེ་་་་་་
འདྲ་ཞིག་གྲུབ་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་
ཕྲེང་ལྔ་པས། །
རི་མོར་མ་བྲིས་རི་དྭགས་གཟུགས་ཀྱིས་མཛེས།།
དགྲ་ཟླ་མིན་ཡང་པདྨའི་ཚོགས་ཀུན་འཇོམས།།
རྒྱུ་མཚན་མེད་པར་ཆུ་གཏེར་འཕེལ་བར་བྱེད།།
སྙེགས་མཁན་བྲལ་ཡང་མཁའ་ལ་དལ་མེད་འབྲོས། །ཞེས་པ་ལྟ་
བུའམ།
ཡང་ན། (རང)མ་བཅོས་བཟང་པོའི་སྤྱོད་པས་ཡིད་འཕྲོག་ཅིང་།།
མཐོན་པོར་མ་བཏེགས་ཀུན་གྱིས་གོང་དུ་བཀུར།།
འདྲིས་པ་མེད་ཀྱང་འགྲོགས་ན་བདེ་བ་ཡིས།།
མ་བཏུལ་དགྲ་སྡེའི་དཔུང་ལས་རྣམ་པར་རྒྱལ། །ཅེས་པ་ལྟ་བུའོ།།
(13)དོན་རྒྱན་སོ་ལྔའི་ནང་གསེས་བཅུ་པ་བསྡུས་བརྗོད་ཀྱི་རྒྱུན།
(༡)བསྡུས་བརྗོད་ཀྱི་རྒྱུན་གྱི་ངོ་བོ་སྤྱིར་བཤད་པ།
317



རྗོད་འདོད་དཔེ་ཅན་ལ་བསམས་ནས།།
དེ་མཚོན་དཔེ་ཞིག་བརྗོད་པ་ཡིས།།
དཔེ་ཅན་བསྡུས་ནས་སྟོན་བྱེད་པ།།
དེ་འདྲ་བསྡུས་བརྗོད་རྒྱུན་དུ་འདོད།།
བརྗོད་པར་འདོད་པའི་དཔེ་ཅན་དེ་ལ་བསམས་ནས། དེ་མཚོན་པར་
བྱེད་པའི་དཔེ་དངོས་སུ་བརྗོད་དེ་དཔེ་ཅན་ཤུགས་བསྟན་གྱི་ཚུལ་དུ་བསྡུས་་་་་
ནས་གོ་བར་བྱེད་པ་དེ་འདྲ་ཞིག་ནི་བསྡུས་བརྗོད་ཀྱི་རྒྱན་ཞེས་བྱ་བར་འདོད་
པ་ཡིན་ནོ།།
(༢)བསྡུས་བརྗོད་ཀྱི་རྒྱན་གྱི་རྣམ་གྲངས་བཤད་པ།
དབྱེ་བ་བཞི་སྟེ་སྤྱི་དང་ནི། །
ཁྱད་གཞི་ཐ་དད་ཁྱད་ཆོས་མཚུངས།།
དེ་ལས་ལྡོག་དང་སྔོན་མེད་ཀྱི།།
བསྡུས་བརྗོད་ཅེས་བྱ་རྣམ་པ་བཞི།།
བསྡུས་བརྗོད་ཀྱི་རྒྱན་དེ་ལ་ནང་གསེས་ཀྱིས་དབྱེ་ན་རྣམ་པ་བཞི་སྟེ། ༡ སྤྱིའི་
བསྡུས་བརྗོད། ༢ཁྱད་གཞི་ཐ་དད་ཅིང་ཁྱད་ཆོས་མཚུངས་པའི་བསྡུས་བརྗོད།
༣ཁྱད་གཞི་ཐ་དད་ཅིང་ཆོས་འགའ་མཚུངས་ཤིང་མི་མཚུངས་པའི་བསྡུས་་་་་་་
བརྗོད། ༤སྔོན་མེད་བསྡུས་བརྗོད་བཅས་སོ།།
(༣)བསྡུས་བརྗོད་ཀྱི་རྒྱན་སོ་སོའི་ངོས་འཛིན་བཤད་པ།
བསྡུས་བརྗོད་ཀྱི་རྒྱན་དང་པོ་སྤྱིའི་བསྡུས་བརྗོད་ནི།
གོང་དུ་བཀོད་པའི་བསྡུས་བརྗོད་ཀྱི་རྒྱུན་སྤྱིའི་ངོ་བོ་བཤད་པ་དེ་ཉིད་་་་་་
ཡིན་ལ།
318



དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
བུང་བ་ཇི་ལྟར་འདོད་པ་བཞིན།།
པདྨ་རྒྱས་ལ་སྦྲང་རྩི་འཐུང་།།(ཆགས་ཅན་གྱི་སྐྱེ་བོ)
དྲི་ཞིམ་རྒྱས་པ་མ་ཡིན་ཀྱང་།།
མེ་ཏོག་ཁ་མ་ཕྱེ་སྦྱོར་ལྟོས།།(བུ་མོ་ལང་ཚོ་མ་སྨིན་པ)
ཞེས་པ་སྟེ། དཔེར་བརྗོད་འདིའི་བསམ་བྱའི་དོན་དངོས་ནི། ཆགས་ལྡན་
གྱི་སྐྱེ་བོ་འགའ་ཞིག་རང་གིས་ཇི་ལྟར་འདོད་པའི་བུད་མེད་ལང་ཚོ་རྒྱས་པའི་་་༌་
གཞོན་ནུ་མ་རྣམས་ལ་དགའ་བ་ཉམས་སུ་མྱོང་བཞིན་དུ། ད་དུང་དེས་མ་
ཚིམས་པར་ལང་ཚོ་མ་སྨིན་ཅིང་འདོད་པ་བསྟེན་པའི་དུས་ལ་མ་སླེབས་པའི་བུ་
མོ་ཆུང་ངུ་འགའ་ཞིག་ལའང་ཆགས་པའི་དབང་གིས་འདོད་པའི་རྣམ་འགྱུར་་་་
སྟོན་པར་བྱེད་པ་ལ་ལྟོས་ཤིག་ཅེས་པ་ཡིན་ཀྱང་བསམ་བྱའི་དོན་དངོས་སྦས་་་་
ནས་ཚིག་ཟིན་ལ། འདི་ན་བུང་བ་འགའ་ཞིག་མེ་ཏོག་པདྨ་རྒྱས་པ་ལ་རང་གི་
ཇི་ལྟར་འདོད་པ་བཞིན་དུ་སྦྲང་རྩི་འཐུང་བ་དེས་ཀྱང་མ་ཚིམས་པར་དྲི་ཞིམ་
པོ་མ་སྐྱེས་ཤིང་ཁ་མ་ཕྱེ་བའི་མེ་ཏོག་ལ་ཡང་མཆུ་སྦྱར་ནས་སྦྲང་རྩི་གཞིབས་་་་་
པའི་ཚུལ་བྱེད་པ་འདི་ལ་ལྟོས་ཤིག ཅེས་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་སྤྱི་ཏི་
ཛྷ་ནས། །
རི་བོང་འཛིན་པ་རྒྱུ་སྐར་ཕྲེང་བ་ཅན།།
མཚན་མོ་མཁའ་ལ་རྒྱུ་བ་མ་མཐོང་ནས།།(མཁས་པ་མཁས་པར་མི་
བརྩི་བ)
དྭངས་པའི་མཚོ་ནང་འདི་ན་ཟླ་བ་ཞེས།།
319



གཟུགས་བརྙན་ཟླ་བར་འཛིན་པ་བྱིས་པའི་བློ།།(བླུན་པོ་མཁས་པར་
འཛིན་པ)ཞེས་པ་ལྟ་བུའམ།
དེ་དང་མཐུན་པའི་དཔེར་བརྗོད་ལ་བོད་མཁས་པས།
ཕུན་ཚོགས་འབྲས་བུའི་ཁུར་ལྡན་རབ་མཐོར་འཕགས།།
གྲིབ་བསིལ་ཁོར་ཡུག་ཡངས་པའི་ལྗོན་པ་ཆེ།།(ཡོན་ཏན་ཅན་གྱི་གྲོཊ་
བཟང་ལ་མ་བརྟེན་པར་ཡོན་ཏན་མེད་པའི་གྲོཊ་ངན་ལ་བརྟེན་པ།)
རིང་དུ་བཏང་ནས་ཤིང་སྐམ་ཡལ་ག་ལ།།
འགའ་ཞིག་བསིལ་བའི་དངོས་པོར་རེ་བ་མཐོང་།།ཞེས་པ་ལྟ་བུའམ།
ཡང་ན། (རང)གང་དང་ཉེ་བ་འཕྲལ་དུ་ཕུང་བྱེད་ཅིང་།།(གྲོགས་པོ་ངན་པ་
དང་ཉེ་པོ་བྱེད་པ།)
རྩུབ་མོའི་ཚེར་མས་གང་བའི་ཡལ་ག་ཅན།།
རང་རིགས་ཀུན་ལ་འཚེ་བ་འཁྱོག་པོའི་ཤིང་།།
ལོ་འདབ་འབྲས་བུ་མཚར་ཡང་དགོས་པ་ཅི། །ཞེས་པ་ལྟ་བུའོ།།
བསྡུས་བརྗོད་ཀྱི་རྒྱན་གྱི་ནང་གསེས་གཉིས་པ་ཁྱད་གཞི་ཐ་དད་ཅིང་ཁྱད་ཆོས་
མཚུངས་པའི་བསྡུས་བརྗོད་ནི། །
ཁྱད་གཞི་ཐ་དད་ཆོས་མཚུངས་པའི།།
དཔེར་བསྡུས་དེའི་བསྡུས་བརྗོད་རྒྱན།།
བརྗོད་པར་འདོད་པའི་བསམ་བྱའི་དོན་དང་མཚོན་བྱེད་དཔེ་གཉིས་ཀྱི་
ཁྱད་གཞི་ཐ་དད་ཅིང་ཁྱད་ཆོས་མཚུངས་པའི་དཔེ་ཞིག་ལ་བསམ་བྱའི་དོན་་་་་
བསྡུས་ནས་མཚོན་པར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
320



རྩ་བརྟན་འབྲས་བུའི་ཁུར་གྱིས་ནི།།
སློང་རྣམས་རྟག་ཏུ་རྒྱས་པར་བྱེད།།
གྲིབ་མ་སྣུམ་པོའི་ལྗོན་པ་ཆེ།།
འདི་ནི་བདག་གིས་ཡང་དག་ཐོབ།།
ཅེས་པ་སྟེ། དཔེར་བརྗོད་འདིའི་བསམ་བྱའི་དོན་དངོས་ནི་རྒྱལ་པོ་ཡིན་པས་
དེ་སྦས་ཏེ་དེ་ཉིད་མཚོན་པར་བྱེད་པའི་དཔེ་དཔག་བསམ་གྱི་ལྗོན་ཤིང་དེ་ནི་
རྩ་བ་རབ་ཏུ་བརྟན་པ་དང་། རྒྱལ་པོའི་སྲིད་ཀྱི་རྩ་བ་བསོད་ནམས་དང་
དཔལ་འབྱོར་གྱི་རྩ་བ་བརྟན་པ་མཚུངས་ཆོས་སུ་སྦྱར། ལྗོན་ཤིང་འབྲས་བུའི་
ཁུར་གྱིས་དུད་པས་དུས་རྟག་ཏུ་སློང་བ་རྣམས་ཀྱི་ཡིད་ལ་དགའ་བདེ་རྒྱས་པར་
བྱེད་པ་དང༌། རྒྱལ་པོ་ལོངས་སྤྱོད་ཕུན་སུམ་ཚོགས་པའི་འབྲས་བུའི་ཁུར་གྱིས་
ལྕི་བས་ཟས་དང་ནོར་གྱི་སྦྱིན་པས་སློང་བ་པོ་རྣམས་གྱི་ཡིད་ཀྱི་རེ་བ་རྒྱས་པར་
བྱེད་པ་མཚུངས་ཆོས་སུ་སྦྱར། དཔག་བསམ་ལྗོན་ཤིང་ལ་ཚ་གདུང་སྐྱོབ་པའི་
གྲིབ་བསིལ་སྟུག་ཅིང་སྣུམ་པོ་ཡོད་པ་དང་། རྒྱལ་པོ་ལ་འབངས་རྣམས་བདེ་
བར་སྐྱོང་བའི་བཀའ་དྲིན་གྱི་གྲིབ་མ་སྣུམ་པོ་ཡོད་པ་གཉིས་མཚུངས་ཆོས་སུ་་་
སྦྱར་ཏེ་དངོས་སུ་བསམ་བྱའི་དོན་རྒྱལ་པོ་མ་སྨྲས་པར་དེ་མཚོན་པར་བྱེད་པའི་
དཔག་བསམ་གྱི་ཤིང་གི་ལྗོན་པ་ཆེན་པོ་འདི་ནི་བདག་གིས་ལེགས་པར་ཐོབ་བོ་
ཞེས་བསྡུས་ནས་བརྗོད་པ་ལྟ་བུའོ།།
གོ་དོན་དང་མཚུངས་པའི་མཚན་གཞི་དཔེར་བརྗོད་ལ་བོད་མཁས་པས།
འཁྲིལ་ལྡེམ་རྣམ་བཀྲ་མཛེས་པའི་ཆུ་བར་བརྟེན། བུད་མེད་མཛེས་མ)
འཇམ་མཉེན་འདབ་མའི་དཔལ་རྒྱས་དྲི་བསུང་ཞིམ།།
གེ་སར་ཕུན་ཚོགས་པད་དཀར་སྡོང་བོ་འདི།།
321



ཁོ་བོའི་ཉེར་སྤྱད་མཆོག་ཏུ་རྣམ་པར་རྒྱུ། །ཞེས་པ་ལྟ་བུའམ།
ཡང་ན། (རང)མི་མངོན་ཚང་ཚིང་འཁྲིཊ་པའི་དོང་ནང་དུ།(མི་བཞི་ཤོག་ཁག)
རང་ལུས་སྦས་ཤིང་འཁྱོག་པོའི་འགྲོས་ཀྱིས་རྒྱུ།།
དུག་ལྡན་ལྕེ་གཉིས་སྐྱོང་བའི་སྦྲུལ་ངན་བཞི།།
བཟློག་མེད་ལོ་རྒྱུས་འཁོར་ལོས་ཐལ་བར་བརླཊ། །ཞེས་པ་ལྟ་བུའོ།།
བསྡུས་བརྗོད་ཀྱི་རྒྱན་གྱི་ནང་གསེས་གསུམ་པ་ཁྱད་ཆོས་ཐ་དད་ཐ་དད་མིན་་་་
པའི་བསྡུས་བརྗོད་ནི། །
ཐ་དད་ཐ་དད་མིན་པའི་ཆོས།།
བརྗོད་ནས་བསྡུས་པ་དེའི་བསྡུས་བརྗོད།།
བརྗོད་པར་འདོད་པའི་ཁྱད་གཞི་ཐ་དད་པ་གཉིས་ཀྱི་ཁྱད་ཆོས་འགའ་ཐ་
དད་ཡིན་པ་དང་། འགའ་ཞིག་ཐ་དད་ཡིན་པ་དག་བཀོད་པའི་སྒོ་ནས། བསམ་
བྱའི་དོན་ངོ་མ་བསྡུས་པའི་མཚོན་བྱེད་ཀྱི་དཔེ་བཀོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཡལ་གའི་ཁྱོན་ནི་མི་ཆུང་ཞིང་། །
མེ་ཏོག་འབྲས་བུ་ཕུན་སུམ་ཚོགས།།
དམ་པའི་གྲིབ་བསིལ་བརྟན་ལྡན་པའི།།
ཤིང་འདི་བདག་གིས་སྐལ་བས་རྙེད།།
ཅེས་པ་སྟེ། དཔེར་བརྗོད་འདིར་བསམ་བྱའི་དོན་རྒྱལ་པོ་ཡིན་པ་དང་། མཚོན་
བྱེད་ཀྱི་དཔེ་ལྗོན་ཤིང་ཡིན་པ་དཔེར་བརྗོད་སྔ་མ་དང་འདྲ་ཡང་། བརྗོད་
ཚུལ་གྱི་དབང་གིས་ཚིག་རྐང་དང་པོ་གཉིས་ཀྱིས་བསྟན་པའི་ཁྱད་ཆོས་ཡལ་གའི་
ཁྱོན་མི་ཆུང་ཞིང་། མེ་ཏོག་དང་འབྲས་བུ་ཕུན་སུམ་ཚོགས་པ་ཅན་གཉིས་ནི་
322



མཚོན་བྱེད་ཀྱི་དཔེ་ལྗོན་ཤིང་ཁོ་ནའི་ཁྱད་ཆོས་ཡིན་པ་ལས། བསམ་དོན་གྱི་
ཁྱད་གཞི་རྒྱལ་པོ་ལ་མི་འཇུག ཚིག་རྐང་གསུམ་པས་བསྟན་པའི་དམ་པའི་
གྲིབ་བསིལ་དང་ལྡན་པ་ནི་མཚོན་བྱེད་དཔེའི་སྐབས་སུ་ལྗོན་ཤིང་ལ་ཉི་འོད་ཀྱི་
ཚ་གདུང་སྐྱོབ་པའི་གྲིབ་བསིལ་ཡོད་པ་དང་། བསམ་དོན་གྱི་ཁྱད་གཞི་རྒྱལ་
པོའི་སྐབས་སུ་འབངས་རྣམས་བདེ་བར་སྐྱོང་བའི་གྲིབ་མ་སྣུམ་པོ་དང་ལྡན་པ་
ལ་འཇུག བརྟན་པོ་དང་ལྡན་པ་ནི་མཚོན་བྱེད་དཔེའི་སྐབས་ལྗོན་ཤིང་རླུང་
ལ་སོགས་པས་རྩ་བ་ནས་དབྱུང་བར་མི་ནུས་པ་དང་། བསམ་དོན་གྱི་ཁྱད་
གཞི་རྒྱལ་པོའི་སྐབས་སུ་དགྲ་བོ་གཞན་གྱིས་ཐུབ་པར་དཀའ་བ་བཅས་མཚུངས་
ཆོས་སུ་སྦྱར་ཏེ། བསམ་དོན་དངོས་རྒྱལ་པོ་ཚིག་ཟིན་ལ་མ་བརྗོད་པར་སྦས་
ནས་མཚོན་བྱེད་ཀྱི་དཔེ་ལྗོན་ཤིང་གིས་གོ་བར་བྱེད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ལུས་གྲིམས་རྐང་པ་བརྒྱད་པའི་ཤ་ཚུགས་ཀྱིས།།
དུས་ཀུན་གནྡྷོལར་འགྱིང་རྔམ་རྔམ་འདྲ།།
དོན་གྱི་བྱ་བར་ཞུགས་ཚེ་བེམ་པོ་དངོས།།
དེ་འདྲར་མཚར་དུ་འཛིན་རྣམས་བྱིས་པའི་བློ། །ཞེས་པ་ལྟ་བུའམ།
ཡང་ན། (རང)ནུས་པ་ཆུང་ཞིང་ཡན་ལག་ཆེས་ཕྲ་བས།།
སྟོབས་ལྡན་ལྗོན་པ་གཞན་ལ་འཁྲིལ་བྱས་ཏེ།
མཐོན་པོར་འཕགས་པ་རང་གི་མཐར་རློམ་ཡང་།།
ནམ་ཞིག་རང་མདོག་མྱུར་དུ་སྟོན་པར་ངེས། །ཞེས་པ་ལྟ་བུའོ།།
བསྡུས་བརྗོད་ཀྱི་རྒྱན་གྱི་ནང་གསེས་བཞི་པ་སྔོན་མེད་བསྡུས་བརྗོད་ནི། །
དོན་ལ་མི་ལྡན་ཆོས་འགར་བསམས།།
323



དེ་བྲལ་དཔེ་བརྗོད་སྔོན་མེད་བསྡུས།།
བརྗོད་པར་འདོད་པའི་བསམ་དོན་གྱི་དངོས་པོ་དེར་མི་ལྡན་པའི་ཁྱད་་་་
ཆོས་འགའ་ཞིག་ལ་བསམས་ནས། ཁྱད་ཆོས་དེ་དག་དང་བྲལ་བའི་མཚོན་
དཔེ་བརྗོད་དེ་བསམ་དོན་མ་སྦས་ནས་བསྡུས་པ་དེ་ནི་སྔོན་མེད་བསྡུས་བརྗོད་
ཅེས་བྱ་བ་ཡིན་ཏེ། །
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྦྲུལ་ངན་འགྲོགས་པ་དང་བྲལ་ཞིང་།། ་ ་
རང་བཞིན་གྱིས་ནི་མངར་བའི་གཞི།།
ཀྱེ་མ་ཆུ་ཡི་གཏེར་འདི་ནི།།
དུས་ཀྱིས་ཡོངས་སུ་བསྐམ་པར་འགྱུར།།
ཞེས་པ་འདིར། བསམ་དོན་སྐྱེ་བོ་དམ་པ་མཚོན་པར་བྱེད་པའི་རྒྱ་མཚོ་ཆེན་
པོ་དེར་སྦྲུལ་ངན་པ་དང་མཉམ་དུ་འགྲོགས་པ་བྲལ་ཞིང་། རང་བཞིན་གྱིས་
མངར་བའི་རོ་དང་ལྡན་པའི་གཞིར་གྱུར་པའི་ཆུ་གཏེར་ཆེན་པོ་འདི་ནི་བསྐལ་
པ་འཇིག་པའི་དུས་ཚོད་ལ་བབས་པ་ན་ཡོངས་སུ་བསྐམ་པར་འགྱུར་རོ། །ཞེས་
སྤྱིར་རྒྱ་མཚོ་ཆེན་པོ་ནི་ཀླུ་དང་འགྲོགས་པས་ན་སྦྲུལ་དང་བཅས་པ་དང་། དེའི་
རོ་ཡང་བ་ཚྭ་ཅན་དང་ལྡན་པ་ཡིན་པས་སྤྲུལ་དང་མི་འགྲོགས་པ་དང་། རང་
བཞིན་གྱིས་མངར་བའི་རོ་དང་ལྡན་པའི་རྒྱ་མཚོ་ཆེན་པོ་ཞིག་སྔོན་ཆད་མི་སྲིད་
མོད། སྦྲུལ་མེད་མངར་བའི་རྒྱ་མཚོ་ཆེན་པོ་ཞེས་བརྗོད་པ་ན་མཚོན་བྱེད་ཀྱི་
དཔེ་དེ་དང་མཚུངས་པའི་སྐྱེ་བོ་དམ་པ་ལ་ནི་སྐྱེ་བོ་ངན་པ་དང་འགྲོགས་པ་་་་་
བྲལ་ཞིང་། བ་ཚྭའི་རོ་ལྟ་བུའི་རང་བཞིན་ངན་པ་གཉིས་ཀ་ལས་ལྡོག་པའི་
ཡོན་ཏན་བཟང་པོ་དང་ལྡན་པ་འདི་ཡང་འཆི་བའི་དུས་ལ་བབས་པ་ན་སྲོག་་་་
324



འདོར་ཞིང་ཉམས་པར་འགྱུར་རོ་ཞེས་བསམ་དོན་མཚོན་པར་བྱེད་པའི་དཔེ་
སྔོན་མེད་པ་ཞིག་བསྡུས་ནས་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ལག་འགྲོ་གདུག་པའི་འཁྲིལ་བག་མི་ལྡན་ཞིང་།།(གྲོཊ་བཟང་པོ)
རྩུབ་མོའི་ཚེར་མ་དག་ཀྱང་མི་སྣང་བའི།།
རབ་བསིལ་གདུང་བ་འཕྲོག་པའི་ཙན་དན་ཤིང་།།
སྐལ་བ་བཟང་པོར་ལྡན་པའི་དཔལ་དུ་ཐོབ། །ཅེས་པ་ལྟ་བུའམ།
ཡང་ན། (རང)དྲང་ལྡེམ་གསེར་གྱི་ཡུ་བར་མ་བརྟེན་ཅིང་། །《ཀྲུང་གོ་གུང་
ཁྲན་ཏང)
རྨ་བྱའི་ལྡིང་ཁང་མཛེས་པའི་རྩིབས་དང་བྲལ།།
དྲོ་སྐྱིད་གྲིབ་བསིལ་འགྱེད་པའི་གདུགས་དཀར་པོ
མེས་རྒྱལ་མི་རིགས་ཡོངས་ཀྱི་བླ་ན་འཁོར། །ཞེས་པ་ལྟ་བུའོ།།
(14)དོན་རྒྱན་སོ་ལྔའི་ནང་གསེས་བཅུ་གཅིག་པ་ཕུལ་བྱུང་གི་རྒྱན།
(༡)ཕུལ་བྱུང་གི་རྒྱུན་གྱི་ངོ་བོ་སྤྱིར་བཤད་པ།
ཡོངས་གྲགས་ལས་བརྒལ་འུད་ཆེན་པོས།།
དོན་གྱི་ཁྱད་སྟོན་ཕུལ་བྱུང་རྒྱན།།
བརྗོད་འདོད་ཀྱི་དངོས་པོ་དེའི་ཁྱད་དུ་འཕགས་པའི་ཡོན་ཏན་འཇིག་་་་་་
རྟེན་ན་ཡོངས་སུ་གྲགས་པའི་མཚམས་ལས་བརྒལ་ཏེ་འུད་ཆེན་པོའི་སྒོ་ནས་་་་་
བརྗོད་པ་ཞིག་ནི་ཕུལ་བྱུང་གི་རྒྱན་ཞེས་བྱ་བ་ཡིན་ནོ།།
(༢)ཕུལ་བྱུང་གི་རྒྱན་གྱི་རྣམ་གྲངས་བཤད་པ།
དབྱེ་ན་ཁྱད་འཕགས་ཐེ་ཚོམ་དང་།།
325



ངེས་པ་ངོ་མཚར་ཕུལ་བྱུང་བཞི།།
ཕུལ་བྱུང་གི་རྒྱན་དེ་ལ་ནང་གསེས་ཀྱིས་དབྱེ་ན་བཞི་སྟེ། ༡ཁྱད་འཕགས་
ཕུལ་བྱུང་། ༢ ཐེ་ཚོམ་ཕུལ་བྱུང་། ༣ངེས་པ་ཕུལ་བྱུང་། ༤ངོ་མཚར་ཕུལ་བྱུང་
བཅས་རྣམས་སོ།།
(༣)ཕུལ་བྱུང་གི་རྒྱུན་སོ་སོའི་ངོས་འཛིན་བཤད་པ།
ཕུལ་བྱུང་གི་རྒྱན་གྱི་ནང་གསེས་དང་པོ་ཁྱད་འཕགས་ཕུལ་བྱུང་ནི།
དོན་གྱི་ཁྱད་ཆོས་དེ་ལས་ལྷག།
དཔེ་ལ་མེད་སྟོན་ཁྱད་འཕགས་ཕུལ།།
བརྗོད་པར་འདོད་པའི་དོན་གྱི་དངོས་པོའི་ཁྱད་ཆོས་འགའ་ཞིག་ལ་་་་་་
བསྔགས་པ་བརྗོད་ནས་ཁྱད་ཆོས་དེ་ལས་ལྷག་པ་ཞིག་དཔེ་ལ་མེད་པ་ལྟ་བུར་་་
འུད་ཆེན་པོའི་སྒོ་ནས་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མ་ལླི་ཀཱ་ཡི་ཕྲེང་ཚོགས་ཅན།།
ལུས་ཀུན་ཁྱབ་པའི་ཙན་དན་གཤེར།།
དཀར་བའི་གོས་ཅན་མངོན་འགྲོ་མ།།
ཟླ་བའི་འོད་ལ་མཚོན་མ་ཡིན།།
མ་ལླི་ཀཱ་སྟེ་མེ་ཏོག་བྱེ་བྲག་ཤིན་ཏུ་དཀར་བའི་ཕྲེང་བ་དུ་མའི་རྒྱན་གྱིས་་་
བརྒྱན་པ་ཅན། ལུས་ཀུན་ལ་ཁྱབ་པའི་ཙན་དན་དཀར་པོའི་ལྡེ་གུས་བྱུགས་
པའི་གཤེར་རམ་རླན་བག་དང་ལྡན་ཞིང་། གང་གི་ལུས་ལ་ཀ་ཤི་ཀའི་རས་
གོས་དཀར་པོའི་གོས་བགོས་པ་ཅན། མཚན་དུས་སུ་སྐྱེས་པ་དང་དུས་བཏབ་
ནས་མངོན་པར་འགྲོ་མ་དེ་ནི་ཟླ་འོད་ཀྱི་ནང་དུ་རྒྱུ་བའི་ཚེ་ན་འདི་ཟླ་འོད་དང་
326



འདི་མཛེས་མ་མངོན་འགྲོ་མ་ཞེས་སོ་སོར་མཚོན་པ་སྟེ་སོ་སོར་སྣང་བ་མ་ཡིན་
པར་གཅིག་ཏུ་འདྲེས་སོ། །ཞེས་ཟླ་འོད་དང་སོ་སོར་དབྱེ་བ་འབྱེད་མི་ནུས་
པའི་བུད་མེད་མངོན་འགྲོ་མ་གོས་དཀར་པོ་ཅན་དེ་འདྲ་འཇིག་རྟེན་ན་དངོས་
སུ་ཡོད་མི་སྲིད་པས་ཧ་ཅང་གིས་འུད་ཆེན་པོས་བསྔགས་པ་བརྗོད་པ་ལྟ་བུའོ།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
རབ་དམར་བསེ་ཡི་ཡ་ལད་ཀྱིས་བརྗིད་ཅིང་།།
འཆར་ཀའི་མདངས་ལྡན་གདོང་ལག་ཁྲག་གིས་གཤེར།།
དམར་བའི་ཆིབས་ལྡན་རྡོ་རྗེ་དགྲ་འདུལ་སྐུ།།
བསྐལ་པའི་མེ་དཔུང་དབུས་ན་མཚོན་མ་ཡིན། །ཞེས་པ་ལྟ་བུའམ།།
ཡང་ན། (རང)རབ་དཀར་ཀ་ཤིའི་གོས་དང་ཐོད་ཆིངས་ཅན།།
བཞིན་རས་པདྨ་རྒྱས་པའི་འཛུམ་མདངས་ངོམ།།
མྱུར་སྐྱོབ་བླངས་འཁོར་ནང་གནས་སྨན་པའི་ཚོགས།།
རྒྱ་ཆེན་གངས་རིའི་དབུས་ན་མཚོན་མ་ཡིན།།ཞེས་པ་ལྟ་བུའོ།།
ཕུལ་བྱུང་གི་རྒྱུན་གྱི་ནང་གསེས་གཉིས་པ་ཐེ་ཚོམ་ཕུལ་བྱུང་ནི།
དོན་ཆོས་འགའ་ལ་ཐེ་ཚོམ་ཞེས།།
འུད་བརྗོད་ཐེ་ཚོམ་ཕུལ་བྱུང་ངོ་།།
བརྗོད་པར་འདོད་པའི་དོན་གྱི་ཁྱད་ཆོས་འགའ་ཞིག་གི་ཕུལ་དུ་བྱུང་བའི་
ཡོན་ཏན་སྟོན་པར་འདོད་ནས་ཁྱད་ཆོས་དེ་དག་ལ་ཐེ་ཚོམ་སྐྱེས་པ་ལྟ་བུས་་་་་་
འུད་ཆེན་པོའི་སྒོ་ནས་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
དགའ་མ་ཁྱོད་ཀྱི་ནུ་མ་དང་། །
327



དཔྱི་ཡི་བར་ན་སྐེད་པ་ནི།
ཡོད་དམ་མེད་ཅེས་བདག་གི་ནི།།
ཐེ་ཚོམ་ད་དུང་བཟློག་མ་གྱུར།།
ཅེས་པ་སྟེ། གོ་དོན་ནི། ཀྱེ་དགའ་མ་ཞེས་བོས་ནས་ཁྱོད་ཀྱི་ནུ་མ་གཉིས་
དང་དཔྱི་ཡི་བར་འདི་ན་སྐེད་པ་ཞིག་ཡོད་དམ་མེད་སྙམ་ནས། བདག་གིས་
ཡུན་རིང་པོར་བལྟས་ཀྱང་ད་དུང་ཐེ་ཚོམ་བཟློག་པར་མ་གྱུར་ཏོ། །ཞེས་འདི་
འདྲ་བའི་ཐེ་ཚོམ་སྐྱེ་བ་འཇིག་རྟེན་ན་མི་སྲིད་ཀྱང་། སྐེད་པ་ཕྲ་བ་ནི་བུད་མེད་
ཀྱི་ལུས་ཀྱི་མཛེས་པའི་ཡོན་ཏན་དུ་གྲགས་པས་དེ་ལ་འུད་ཆེན་པོའི་སྒོ་ནས་་་་་
བསྔགས་བརྗོད་བྱས་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་
ཕྲེང་ལྔ་པས།
ཉིན་མཚན་ཁོར་ཡུག་ཀུན་ཏུ་ཐོས་བསམ་ལ།།
ངལ་མེད་བརྩོན་པས་བསྒྲུབས་པའི་ཤེས་ལྡན་ཁྱོད།།
འབྱུང་འདུས་ལུས་ནི་འཚོ་བའི་བཟའ་བཏུང་དག།
སྤྱོད་པའི་གོ་སྐབས་ཡོད་མེད་འཕྱང་མོ་ཉུག།ཅེས་པ་ལྟ་བུའམ།
(རང)དེང་རབས་ཅན་བཞིའི་ངོ་མཚར་འཆར་འགོད་རྣམས།།
རབ་དམར་ཤོག་བུར་གསལ་པའི་གསེར་རིས་འདིར།།
མ་འཁོད་ས་སྟེང་འདི་ཡི་དགེ་མཚན་ཞིག།
ཡོད་དམ་མེད་ཅེས་ཀུན་ཡིད་ཁྱོགས་ལ་འཕྱང་། །ཞེས་པ་ལྟ་བུའོ།།
ཕུལ་བུང་གི་རྒྱན་གྱི་ནང་གསེས་གསུམ་པ་ངེས་པ་ཕུལ་བྱུང་ནི།
ངེས་རྙེད་དཀའ་ལྟར་འུད་བྱས་ནས།།
ཡང་ན།
328



རྟགས་ཀྱིས་ངེས་རྙེད་ངེས་པ་ཕུལ།།
བརྗོད་པར་འདོད་པའི་དོན་གྱི་ཁྱད་ཆོས་འགའ་ཞིག་ལ་ངེས་པ་རྙེད་་་་་
དཀའ་བ་ལྟར་འུད་བྱས་ནས། ཆོས་དེ་ཡོད་པའི་རྟགས་ཤིག་རྒྱུ་མཚན་དུ་
བཀོད་དེ་ངེས་ཤེས་རྙེད་པ་ལྟ་བུར་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ནི་ཏམྦི་ནི་ཁྱོད་ལ་ནི།།
སྐེད་པ་ཡོད་ཅེས་ངེས་པར་ནུས།།
འོ་མ་འཛིན་པའི་ཁུར་གནས་པ།།
རྣམ་པ་གཞན་དུ་སྲིད་མ་ཡིན།།
ཞེས་པ་སྟེ། གོ་དོན་ནི། ནི་ཏམྦི་ནི་སྟེ་མཚང་ར་རྒྱས་མ་ཞེས་བོས་ནས། ཁྱོད་
ཀྱི་ནུ་མ་དང་དཔྱི་ཡི་བར་ན་སྐེད་པ་ཡོད་པ་ངེས་པར་ནུས་ཏེ། འོ་མ་འཛིན་པ་
སྟེ་ནུ་མའི་ཁུར་ཆེན་པོ་འདི་དག་སྐེད་པ་ལ་བརྟེན་དགོས་པས་སོ། །དེ་ལས་
གཞན་དུ་རྟེན་སྐྱེད་པ་མེད་ན་ནུ་མའི་ཁུར་ཆེན་པོ་འདི་ལྟར་གནས་ནུས་པ་་་་་
སྲིད་པ་མ་ཡིན་ནོ། །ཞེས་སྐེད་པ་དངོས་སུ་མ་མཐོང་ཡང་ཡོད་པར་རྟགས་ཀྱི་
སྒོ་ནས་ངེས་པར་བྱེད་པ་དེ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས། །
མཁས་ཁྱོད་རང་གི་བྱ་བ་བཞིས་བྲེལ་བའི།།
བར་དུ་མནལ་དང་བཟའ་བཏུང་གོས་བགོ་སོགས།།
ལོང་ཡོད་ངེས་ཏེ་གཞན་དུ་བཟོད་དཀའ་བའི།།
གཟི་བརྗིད་འདི་འདྲ་འབྱུང་བ་ཅང་སྲིད་དམ། །ཞེས་པ་ལྟ་བུའམ།
329



ཡང་ན། (རང)བཅུ་ཕྲག་རིག་གནས་རྒྱ་མཚོར་ལེགས་སྦྱངས་པའི།།
སློབ་དཔོན་མཆོག་ཁྱེད་སླར་ཡང་མཁས་པ་གཞན།
བསྟེན་པའི་ཚུལ་འདིས་བསླབ་བྱའི་རིག་པའི་གནས།།
ད་དུང་མང་དུ་མཆིས་ལ་ངེས་པ་རྙེད། །ཅེས་པ་ལྟ་བུའོ།།
ཕུལ་བྱུང་གི་རྒྱན་གྱི་ནང་གསེས་བཞི་པ་ངོ་མཚར་ཕུལ་བྱུང་ནི།
དོན་ཆོས་གཅིག་ལ་ཁྱད་འཕགས་པའི།།
ཚད་འདས་བསྔགས་བརྗོད་ངོ་མཚར་ཕུལ།།
བརྗོད་པར་འདོད་པའི་དོན་གྱི་ཁྱད་ཆོས་གཅིག་གཙོ་བོར་བྱས་ནས། དེའི་
ཁྱད་དུ་འཕགས་པའི་ཡོན་ཏན་གྱི་ཚད་འདི་ཙམ་ཞེས་དཔག་པར་མི་ནུས་པ་ལྟ་
བུར་འུད་ཆེན་པོའི་སྒོ་ནས་བསྔགས་པ་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱོད་ཀྱི་གྲགས་པའི་ཕུང་པོ་ནི།
དཔག་ནུས་མིན་ཡང་འདིར་ཤོང་བ།།
ས་སྐྱོང་སྲིད་པ་གསུམ་གྱི་ནི།།
ཁོངས་དག་ཨེ་མ་ཤིན་ཏུ་ཡངས།།
ཞེས་པ་སྟེ། གོ་དོན་ནི། ཀྱེ་ས་སྐྱོང་ཞེས་རྒྱལ་པོ་ལ་བོས་ནས། ཁྱོད་ཀྱི་སྙན་
པར་གྲགས་པའི་ཕུང་པོ་དེའི་ཚད་འདི་ཙམ་མོ་ཞེས་དཔག་པར་ནུས་པ་མ་ཡིན་
པ། འདི་ལྟ་བུ་ཡང་འཇིག་རྟེན་འདིའི་ནང་དུ་ཤོང་བའི་ཕྱིར་ན། ཨེ་མ་ས་
འོག་ས་སྟེང་ས་བླ་སྟེ་སྲིད་པ་གསུམ་གྱི་རྒྱ་ཁྱོན་འདི་ནི་ཤིན་ཏུ་ཡངས་ཤིང་རྒྱ་ཆེ་
བ་ཞིག་གོ་ཞེས་བརྗོད་པར་འདོད་པའི་རྒྱལ་པོ་དེའི་སྙན་གྲགས་ཀྱི་ཁྱད་ཆོས་་་་
འདི་ཙམ་ཞིག་ཅེས་ཚད་གཟུང་བར་མི་ནུས་པ་ལྟར་བརྗོད་ནས་འུད་ཆེན་པོས་
330



བསྔགས་བརྗོད་བྱས་པ་ལྟ་བུའོ།།
གོ་དོན་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
རྣམ་འདྲེན་ཁྱོད་ཐུགས་བསླབ་གསུམ་རིན་པོ་ཆེའི།།
ཡོན་ཏན་ཕུང་པོས་མངོན་པར་ཁེངས་པའི་ལྗིད།།
གཡོ་མེད་འདེགས་པར་བཟོད་པའི་ནོར་འཛིན་མ།།
ཆུ་གཏེར་ཀློང་དུ་མ་བྱིང་ངོ་མཚར་ཆེ། །ཞེས་པ་ལྟ་བུའམ།
ཡང་ན། (རང)རྣམ་བཀྲ་མདོག་གསུམ་བསྐོར་བའི་མིག་ཟུང་གིས།།
མཐའ་ཡས་འཇིག་རྟེན་ཁྱོན་ཀུན་གསལ་མཐོང་བ།།
ཨེ་མ་ཁྲ་ཆུང་དབང་པོའི་དྭངས་མ་འདིའི།།
མཐོང་རྒྱ་འབྱེད་པའི་སྒོ་མོ་ཤིན་ཏུ་ཡངས། །ཞེས་པ་ལྟ་བུའོ།།
ཕུལ་བྱུང་གི་རྒྱན་འདི་དང་ལེའུ་དང་པོའི་སྐབས་ནས་བཤད་པའི་ཤར་་་་་
པའི་མཛེས་པའི་རྒྱན་གཉིས་མི་འདྲ་བའི་ཁྱད་པར་གང་ཡོད་དམ། ཡང་ན་
ཁྱད་པར་མེད་པ་ཁས་ལེན་པ་གང་རིགས་དོགས་དཔྱོད་བྱེད་དགོས་སོ།།
(15)དོན་རྒྱན་སོ་ལྔའི་ནང་གསེས་བཅུ་གཉིས་པ་རབ་རྟོག་གི་རྒྱན།
（༡)རབ་རྟོག་གི་རྒྱན་གྱི་ངོ་བོ་སྤྱིར་བཤད་པ།
སེམས་དང་ལྡན་པའམ་སེམས་མེད་ཀྱི།
ཁྱད་ཆོས་ཇི་ལྟར་གནས་པ་ལས།།
རྣམ་པ་གཞན་དུ་སྒྲོ་བཏགས་པའི།།
རབ་རྟོག་སྒྲ་ལྡན་རབ་རྟོག་རྒྱན།།
སེམས་དང་ལྡན་པའམ་སེམས་མེད་ཀྱི་ཁྱད་ཆོས་དངོས་ཡོད་ཇི་ལྟར་་་་་་་
གནས་པ་དེ་ལས་རྣམ་པ་གཞན་དུ་སྒྲོ་བཏགས་པའི་རབ་རྟོག་གསལ་བྱེད་ཀྱི་སྒྲ་
331



དང་ལྡན་པ་ཞིག་ལ་རབ་རྟོག་གི་རྒྱན་ཞེས་བརྗོད་པ་ཡིན་ནོ། །
(༢)རབ་རྟོག་གི་རྒྱན་གྱི་རྣམ་གྲངས་བཤད་པ།
དབྱེ་ན་སེམས་ལྡན་སེམས་མེད་དང་།།
ཏིང་འཛིན་རབ་རྟོག་རྣམ་པ་གསུམ།།
རབ་རྟོག་གི་རྒྱན་དེ་ལ་དབྱེ་ན། ༡སེམས་ལྡན་རབ་རྟོག ༢ སེམས་མེད་
རབ་རྟོག ༣ ཏིང་འཛིན་རབ་རྟོག་བཅས་རྣམ་པ་གསུམ་དུ་ཡོད་དོ།།
(༣)རབ་རྟོག་གི་རྒྱན་སོ་སོའི་ངོས་འཛིན་བཤད་པ།
རབ་རྟོག་གི་རྒྱན་གྱི་ནང་གསེས་དང་པོ་སེམས་ལྡན་རབ་རྟོག་ནི།
སེམས་ལྡན་ཆོས་དངོས་གཞན་ཞིག་ཏུ།
སྒྲོ་བཏགས་སེམས་ལྡན་རབ་རྟོག་སྟེ།།
སེམས་ལྡན་གྱི་དངོས་པོ་ཞིག་གི་ཁྱད་ཆོས་དངོས་ཇི་ལྟར་གནས་པ་དེ་་་་་
ལས་རྣམ་པ་གཞན་དུ་སྒྲོ་བཏགས་པའི་རབ་རྟོག་གསལ་བྱེད་ཀྱི་སྒྲ་དང་ལྡན་པ་
ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཉིན་གུང་ཉི་མས་གདུངས་པ་ཡི།།
གླང་པོ་དག་ནི་མཚོར་འཇུག་པ།།
ཉི་མའི་ཕྱོགས་གྱུར་པདྨ་རྣམས།།
གཞོམ་པར་འདོད་པ་ཡིན་ནམ་སྙམ།།
ཞེས་པ་སྟེ། གོ་དོན་ནི། ཉིན་མོའི་གུང་ལ་ཉི་མ་ཤིན་ཏུ་ཚ་བས་གདུངས་པའི་
གླང་པོ་ཆེ་རྣམས་པདྨའི་མཚོར་འཇུག་པ་འདི་ཉི་མ་ལ་འཁོན་ལན་གློན་མ་ནུས་
པར། ཉི་མའི་མཐུན་ཕྱོགས་སུ་གྱུར་པའི་པདྨ་རྣམས་གཞོམ་ཞིང་བརྫི་བར་
332



འདོད་པ་ཡིན་ནམ་སྙམ་མོ་ཞེས་པ་འདིར། ཆུ་ལ་ཁྲུས་བྱ་བ་དང་ཆུ་བཏུང་
བ་དང་པདྨའི་རྩ་བ་ཟ་བ་བཅས་ཀྱི་ཆེད་དུ་གླང་ཆེན་རྣམས་ཆུ་ནང་དུ་ཞུགས་
པ་ནི་གླང་པོ་ཆེའི་ཁྱད་ཆོས་དངོས་ཡོད་ཡིན་པ་དང་། རབ་རྟོག་འབྱུང་བའི་
རྒྱུ་ཡང་ཡིན་པས། སྙན་ངག་མཁན་གྱིས་དངོས་ཡོད་གནས་ཚུལ་དེར་རྣམ་པ་
གཞན་དུ་སྒྲོ་བཏགས་ནས། གླང་པོ་ཆེས་ཉི་མ་ལ་འཁོན་ལན་གློན་པའི་ཆེད་དུ་
པདྨའི་མཚོ་ནང་དུ་ཞུགས་ནས་པདྨ་གཞོམ་པར་འདོད་པ་ཡིན་ནམ་སྙམ། ཞེས་
སེམས་ལྡན་གླང་པོ་ཆེའི་ཁྱད་ཆོས་དངོས་ལ་སྒྲོ་འདོགས་པ་ལྟ་བུའོ།།
དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
གངས་ལྗོངས་བསིལ་བའི་རེག་བྱས་དབྱངས་ལྷ་མོ།།
གྲང་བས་ཉེན་ཏེ་ཁོ་བོའི་སྙིང་དབུས་སུ།།
དྲི་ཟའི་འཇིག་རྟེན་རྫོགས་པའི་སྙན་ཚིག་གླུ།།
ལེན་པའི་ཟོལ་གྱིས་བག་ཕབ་གནས་སམ་སྙམ། །ཞེས་པ་ལྟ་བུའམ།
ཡང་ན། (རང)དབང་གཞུའི་རིས་མཚུངས་མདོངས་མཐའ་འཛིན་པ་ཡིས།།
མཇུག་སྒྲོ་གདུགས་ལྟར་བསྒྲེངས་པའི་གར་སྟབས་དང་།།
སྙན་པའི་གླུ་བཅས་དབྱར་གྱི་དུས་སྟོན་ཁྱེད།།
ཡུན་དུ་བཞུགས་ཞེས་རེ་འབོད་བྱེད་དམ་སྙམ། །ཞེས་པ་ལྟ་བུའོ།།
རབ་རྟོག་གི་རྒྱན་གྱི་ནང་གསེས་གཉིས་པ་སེམས་མེད་རབ་རྟོག་ནི།
སེམས་མེད་ཆོས་དེ་གཞན་ཞིག་ཏུ།།
སྒྲོ་བཏགས་སེམས་མེད་རབ་རྟོག་གོ།
སེམས་མེད་ཀྱི་དངོས་པོ་ཞིག་གི་ཁྱད་ཆོས་དངོས་ཡོད་ཇི་ལྟར་གནས་པ་
དེ་ལས་རྣམ་པ་གཞན་དུ་སྒྲོ་བཏགས་པའི་རབ་རྟོག་གསལ་བྱེད་ཀྱི་སྒྲ་དང་ལྡན་
333



པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
འདི་ནི་བདག་གི་རིང་བ་དག།
འགོག་བྱེད་རྣ་བའི་རྒྱན་ཞེས་ཏེ།
ཁྱོད་ཀྱི་མིག་གིས་རྣ་བ་ཡི།།
ཨཏྤལ་ལ་ནི་འགོང་བ་འདྲ།།
ཞེས་པ་སྟེ། དཔེར་བརྗོད་འདི་ནི་སྙན་ངག་མཁན་སྐྱེས་བུ་གཞན་ཞིག་གིས་
མཛེས་མ་ཨུཏྤལ་སྔོན་པོ་རྣ་རྒྱན་དུ་བཅུག་པ་ཞིག་མིག་དེ་ལ་སྨྲས་པ་ལྟར་བྱས་
པ་སྟེ། སྨྲ་ཚུལ་ནི་གནག་ཅིང་དཀྱུས་རིང་བའི་མིག་མཛེས་པ་དག་གིས་མཛེས་
པ་འགོག་པར་བྱེད་པའི་རྣ་རྒྱན་ཡིན་ནོ་ཞེས་བསམ་པར་འདུག་སྟེ། གཡོན་
མིག་མ་ཁྱོད་ཀྱི་ཟུར་མིག་གཡོན་དུ་ལྟ་བའི་སྐབས་སུ་མིག་གི་འོད་ཟེར་དང་་་་
མཛེས་ཆོས་གཉིས་ཀས་ཀྱང་རྣ་རྒྱན་ཨུཏྤལའི་མེ་ཏོག་གི་མདངས་དང་མཛེས་
པ་ལས་བརྒལ་ཏེ་འགྲན་པ་ལྟ་བུར་གནས་ཤིང་། ཁྱོད་ཀྱི་མིག་དཀྱུས་རིང་བ་
འགོག་པར་མི་ནུས་པས་ན་དེ་ལྟར་བསམ་མི་དགོས་སོ་ཞེས་མཛེས་མའི་མིག་ལ་
སེམས་དང་ལྡན་པ་ལྟ་བུར་སྒྲོ་བཏགས་ནས་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་གུང་ཐང་བསྟན་
པའི་སྒྲོན་མེས།
ལྷོ་ཡི་རླུང་གིས་བསྐྱོད་པའི་ཙན་དན་གྱི། །
ལྗོན་པའི་ཚོགས་རྣམས་ཡལ་འདབ་གཡོ་བ་ནི།།
གྲུབ་རིགས་ཚོགས་ཀྱི་བསྟི་གནས་འདི་འོ་ཞེས།།
དྲང་སྲོང་ཆེ་རྣམས་མགྲོན་དུ་འབོད་པ་འདྲ། །ཞེས་པ་ལྟ་བུའམ།
334



ཡང་ན། (རང)སྔོ་ལྗང་ལོ་མའི་གོས་གྱོན་ལྗོན་ཤིང་རྩེར།།
དམར་སེར་བཞིན་རས་འཛུམ་པའི་ཤིང་འབྲས་རྣམས།།
འཇམ་མཉེན་ཡལ་འདབ་ལག་པ་རྐྱོང་བཞིན་དུ།།
ཕྱོགས་བཞིའི་མགྲོན་ལ་བསུ་བ་ཞུས་པ་འདྲ། །ཞེས་པ་ལྟ་བུའོ།།
རབ་རྟོག་གི་རྒྱན་གྱི་ནང་གསེས་གསུམ་པ་ཏིང་འཛིན་རབ་རྟོག་ནི།
སེམས་མེད་དངོས་པོར་སེམས་ལྡན་ཆོས།།
སྒྲོ་བཏགས་རབ་རྟོག་བཞིན་སྒྲ་ཅན།།
སེམས་མེད་ཀྱི་དངོས་པོ་ཞིག་ལ་སེམས་ལྡན་གྱི་ཁྱད་ཆོས་བཀོད་དེ། སེམས་
མེད་ཀྱི་དངོས་པོའི་ཁྱད་ཆོས་དེ་ཉིད་རྣམ་པ་གཞན་དུ་སྒྲོ་བཏགས་པའི་རབ་་་་
རྟོག་གསལ་བྱེད་ཀྱི་ཚིག་ཕྲད་བཞིན་སྒྲ་དང་ལྡན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མུན་པ་ལུས་ལ་བྱུགས་པ་བཞིན།།
མཁའ་ནི་མིག་སྨན་ཆར་འབེབས་བཞིན།།
ཞེས་པ་སྟེ། གོ་དོན་ནི། དབྱར་དུས་ཀྱི་མཚན་མོ་ཆར་མུན་སྟུག་པོ་འཁྲིགས་
པས་ནམ་མཁའ་དང་ཕྱོགས་མཚམས་ཐམས་ཅད་ཧ་ཅང་གནག་ཅིང་རང་ཉིད་
ཀྱི་ལུས་ཀྱང་མི་མཐོང་བའི་གནས་ཚུལ་དེ་ནི་རབ་རྟོག་གི་ས་བོན་ཡིན་ལ། དེ་
ལ་རྣམ་པ་གཞན་དུ་སྒྲོ་བཏགས་ནས། མུན་པ་འདི་ནི་རང་ཉིད་ཀྱི་ལུས་ལ་
བྱུགས་པ་བཞིན་ནོ། །ནམ་མཁའ་ནི་མིག་སྨན་གྱི་ཆར་འབེབས་པ་བཞིན་ནོ། །
ཞེས་སེམས་མེད་ཀྱི་དངོས་པོ་ཕྱོགས་མཚམས་ཀྱི་ཡུལ་ལྗོངས་དང་ནམ་མཁའ་
ལ་སེམས་ལྡན་གྱི་ཁྱད་ཆོས་ལུས་ལ་བྱུགས་པ་དང་། ཆར་འབེབས་པ་གཉིས་སུ་
སྒྲོ་བཏགས་པའི་རབ་རྟོག་གསལ་བྱེད་ཀྱི་སྒྲ་སྦྱར་བ་ལྟ་བུའོ།། འདི་ལ་རབ་རྟོག་
335



བཞིན་སྒྲ་ཅན་ཟེར།）
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
གཡེམ་ལ་རྗེས་ཆགས་སྔོ་སངས་མཁའི་བུ་མོ།།
རྒྱུར་སྐར་དོ་ཤལ་ཐག་པ་ཆད་པའི་ཚེ། །
སྐྱ་རེངས་སྣང་བ་དང་འགྲོགས་སྲིད་པའི་མིག།
བགྲད་ནས་གླིང་བཞི་ཀུན་ཏུ་འཚོལ་བཞིན་རྒྱུ།།ཞེས་པ་ལྟ་བུའམ།
ཡང་ན། (རང)སྔོན་ཆད་མ་བྱུང་ཉལ་འགྲོ་དྲག་པོའི་རྒྱུན།
མཐོན་པོའི་ཆུ་ལོན་སྟོང་གིས་མ་བཟློག་པས།།
དགུང་སྔོན་དབྱིངས་སུ་བསྙེགས་པའི་ས་འཛིན་ཀྱང་།།
འཇིགས་ཤིང་སྐྲག་སྟེ་ཡུན་རིང་འདར་བ་བཞིན། །ཞེས་པ་ལྟ་བུའོ།།
(༤)རབ་རྟོག་གི་རྒྱན་གྱི་ཞར་བྱུང་རབ་རྟོག་གསལ་བྱེད་ཀྱི་སྒྲའི་་་་་
རྣམ་གྲངས།
རབ་རྟོགས་སྒྲ་ནི་དགུ་ཡོད་དེ།།
སྙམ་དང་དོགས་དང་ངེས་དང་འདྲ།།
རྟོག་དང་མིན་ནམ་ཅིས་མ་ཡིན།།
ཇི་ལྟར་མིན་དང་བཞིན་སྒྲ་བཅས།།
འདི་རྣམས་རབ་རྟོག་གསལ་བྱེད་ལས།།
མཚུངས་གསལ་སྒྲ་དང་མི་འདྲའོ།།
གོང་དུ་རབ་རྟོག་གི་རྒྱན་ལ་རབ་རྟོག་གསལ་བྱེད་ཀྱི་སྒྲ་ངེས་པར་ཚང་་་་་
དགོས་པར་བཤད་ན་རབ་རྟོགས་གསལ་བྱེད་ཀྱི་སྒྲ་ལ་རྣམ་གྲངས་ཇི་ཙམ་ཡོད་
ཅེ་ན། སྤྱིར་མཁས་པ་སྔ་མ་རྣམས་ཀྱིས་དཔེར་བརྗོད་དུ་སྦྱར་བའི་རབ་རྟོག་
336



གསལ་བྱེད་ཀྱི་ཚིག་ཕྲད་བཞིན་སྒྲ་དང་བཅས་དགུ་ཡོད་དེ། ༡ སྙམ། ༢ དོགས།
༣ ངེས། ༤ འདྲ། ༥ རྟོག ༦ མིན་ནམ། ༧ ཅིས་མ་ཡིན། ༨ ཇི་ལྟར་མིན།
དེའི་སྟེང་བཞིན་གྱི་སྒྲ་བསྣན་པས་དགུའོ།།
དེ་དག་སོ་སོའི་དཔེར་བརྗོད་ལ་དགུ་ལས་བཞིན་སྒྲའི་དཔེར་བརྗོད་གོང་
དུ་སོང་ཞིང་།
དང་པོ། སྙམ་སྒྲ་ཅན་ལ་པཎ་ཆེན་བསྟན་པའི་དབང་ཕྱུག་གིས།
སྒྲ་དབྱངས་ལྷ་མོའི་བཞིན་དཔལ་ལ་བསྐྲུན་ཕྱིར།།
དཔལ་མོ་རྒྱ་མཚོའི་གཞི་ལས་སྟེང་ཐོན་ཀྱང་།།
ཆ་ཤས་ཙམ་ཡང་འགྲན་པར་མ་ནུས་པས།།
སྐྱེངས་ཏེ་མཐོ་རིས་གྲོང་ཁྱེར་བསྙེགས་སམ་སྙམ། །ཞེས་པ་ལྟ་བུའམ།
ཡང་ན། (རང)རི་གླིང་རྒྱ་མཚོར་བཅས་པའི་ནོར་འཛིན་མ།།
གྲངས་མེད་རིན་ཆེན་གཏེར་གྱིས་ལྕི་བའི་ཁུར།།
མ་ཐེག་ངལ་བའི་ཁ་རླངས་སྤྲིན་གྱི་གཟུགས།།
ཀུན་གསལ་དབྱིངས་སུ་ལྡིང་བ་ཡིན་ནམ་སྙམ། །ཞེས་པ་ལྟ་བུ།
གཉིས་པ། དོགས་སྒྲ་ཅན་ལ་བོད་མཁས་པས།
གང་གི་མིག་གི་མཛེས་པ་ཕུལ་བྱུང་བ།།
དབྱངས་ཀྱི་རྒྱལ་མོའི་མཚར་སྡུག་བང་མཛོད་ལས།།
བརྐུས་པའི་ཉེས་པས་སྐྲག་སྟེ་ཨུཏྤལ་དང་།།
རི་དྭགས་རྣམས་ནི་ནགས་སུ་བྲོས་པར་དོགས། །ཞེས་པ་ལྟ་བུའམ།
ཡང་ན། (རང)གདུང་བྱེད་ཉི་མ་གཞོན་ནུའི་ཚ་ཟེར་གྱིས།།
ས་སྟེང་འཇིག་རྟེན་མ་ལུས་དྲོད་འབར་ཚེ།།
337



གང་གི་ཏོག་གྱུར་ཏི་སེའི་གངས་རི་ཡང་།།
རྡུལ་བའི་ཐིགས་པས་ནོར་འཛིན་ཁྱབ་པར་དོགས། །ཞེས་པ་ལྟ་བུ།
གསུམ་པ། ངེས་སྒྲ་ཅན་ལ་བོད་མཁས་པས།
མཛེས་མ་ཁྱོད་གྱི་བཞིན་གྱི་ཡོན་ཏན་རྣམས།།
བག་མེད་བཟུང་བའི་པདྨ་གཞོན་ནུའི་ཚོགས།།
གང་གི་སྒྲ་ཚོགས་དག་ལ་བཅིངས་མཐོང་སྟེ།།
རྒྱུ་སྐར་བདག་པོ་མཁའ་ལ་འཛེགས་པར་ངེས། །ཞེས་པ་ལྟ་བུའམ།
ཡང་ན། (རང)ཉིན་མོ་སྲོག་ཆགས་གྲོག་མའི་ཚང་ཞིག་ལྟའི།།
རང་རང་ལས་ལ་བྲེལ་བའི་མི་ཡི་ཚོགས།།
ས་གཞི་ཁྱབ་པའི་ཚུལ་མཐོང་ཉིན་བྱེད་ཀྱིས།།
མཚན་མོ་རྒྱུ་སྐར་མཁའ་ལ་བཀྲམ་པར་ངེས། །ཞེས་པ་ལྟ་བུ།
བཞི་པ། འདྲ་སྒྲ་ཅན་ལ་བོད་མཁས་པས། །
དཔྱིད་དུས་ཉི་མ་གཞོན་ནུ་ཆགས་པ་ཡི།།
ལུས་དྲོད་འབར་བའི་རྡུལ་ཐིགས་ཟགས་པའི་རྒྱུན།།
སྨིག་རྒྱུའི་དྲ་བར་འཛིངས་ཚེ་པདྨ་རྣམས།།
སོ་ཕྲེང་རབ་གསལ་རྒོད་པར་བྱེད་པ་འདྲ། །ཞེས་པ་ལྟ་བུའམ།
ཡང་ན། (རང)སྐད་དང་ཆ་ལུགས་སྣ་ཚོགས་མི་རིགས་ཁག།
རིགས་མཐུན་ངོ་མཚར་ལྟད་མོ་འགྱེད་པ་ན།།
ལྟ་འདོད་མགྲོན་པོའི་ཚོགས་རྣམས་འདྲེན་བྱེད་ཟུང་།།
འབྱེད་འཛུམ་རྫི་མ་བསྐྱོད་ལའང་ཁྲོ་བ་འདྲ། །ཞེས་པ་ལྟ་བུ།
ལྔ་པ། རྟོག་སྒྲ་ཅན་དཔག་བསམ་འཁྲི་ཤིང་ལས།



འགའ།
ཀཀཀཀ
དེ་ཡི་བཞིན་གྱི་པདྨ་མཛེས་སྡུག་རྒྱས་པས་གཟི་བྱིན་ཉམས་པའི་ཟླ་
བ་དང་།།
དེ་ཡི་མིག་དག་མཛེས་པས་མིག་གི་དཔལ་ནི་རབ་ཏུ་ཉམས་པའི་རི་
དྭགས་དག།
གྲགས་པ་ཞི་ཞིང་སྡུག་བསྔལ་མཚུངས་པས་མཚན་མོར་སོ་སོར་སྐྱེངས་
ཏེ་ཞུམ་པ་ཡི།།
བདག་ཉིད་དག་ནི་བསམ་པ་གཡོ་མེད་འགྲོགས་པ་འདི་ཉིད་མཐོང་
བར་བདག་རྟོག་གོ །ཅེས་པ་ལྟ་བུའམ། །
ཡང་ན། (རང》མཐོ་བརྩེགས་བཀོད་ལེགས་ཕོ་བྲང་པོ་ཏ་ལ།།
བྱུ་རུའི་ཁང་བཟང་ཉིད་དུ་ཡོངས་འཁྲུལ་ནས།།
རབ་གསལ་ཉི་ཟླས་ཉིན་མཚན་རེས་མོས་སུ།།
བསྐོར་བའི་ཟོལ་གྱིས་མཁའ་ལ་ལྟགས་པར་རྟོག །ཅེས་པ་ལྟ་བུ།
དྲུག་པ། མིན་ནམ་སྒྲ་ཅན་ལ་བོད་མཁས་པས། །
མིག་སྨན་མདོག་འཆང་སྲོད་ཀྱི་ཕྲ་མེན་མས།།
ཉི་གཞོན་དུམ་བུར་གཏུབས་པའི་ཕྱེ་མ་ཀུན།།
མཁའ་ལ་གཏོར་བ་མིན་ནམ་སྐར་ཚོགས་རྣམས།།
རང་རང་འོད་ཀྱི་སྣང་བ་འཕྲོ་ཞིང་འདུ། །ཞེས་པ་ལྟ་བུའམ།
ཡང་ན། (རང）ས་སྟེང་དགེ་མཚན་མ་ལུས་འདིར་ཚང་ཞེས།།
ཕྱོགས་མཚམས་རི་ཐང་བཀྲ་ཤིས་རྟགས་བརྒྱད་ཀྱི།
དབྱིབས་གཟུགས་རང་བྱུང་ཁམས་ཀྱི་བཟོ་བོ་ཡིས།།
ཆེད་དུ་བཀོད་པ་མིན་ནམ་ལྷ་སའི་ལྗོངས། །ཞེས་པ་ལྟ་བུ།
339



བདུན་པ། ཅིས་མ་ཡིན་གྱི་སྒྲ་ཅན་ལ་འདར་པ་ལོ་ཙཱ་བས།
སྲིད་པའི་སྒྲོན་མེས་འོད་སྟོང་འགྱེད་པ་འདི།།
ཐུན་གསུམ་མུན་པ་སེལ་ཕྱིར་སྐྱ་རེངས་ཀྱིས།།
སྐར་ཚོགས་མ་ལུས་བསྡུས་པའི་ངོ་མཚར་གཟུགས།
དགུང་སྔོན་མཁའ་ལ་དྲངས་པ་ཅིས་མ་ཡིན། །ཞེས་པ་ལྟ་བུའམ།
ཡང་ན། (རང）གཡུ་གཞོང་ཐང་དུ་བཀོད་འདྲའི་སྐྱིད་ཤོད་མཐིལ།
དྲི་བཟང་ལོ་ལེགས་གསེར་མདོག་སྙེ་མའི་ཚོགས།།
རལ་པ་གྱེན་བརྫེས་མགོ་ལྕོག་ལྡེམ་བཞིན་དུ།།
བསྐྱོད་འདི་དགའ་སྤྲོའི་རྣམ་འགྱུར་ཅིས་མ་ཡིན། །ཞེས་པ་ལྟ་བུ།
བརྒྱད་པ། ཇི་ལྟར་མིན་གྱི་སྒྲ་ཅན་ལ་འདར་པ་ལོ་ཙཱ་བས།
ཀུན་གསལ་བདག་པོས་ཉིན་མཚན་རེས་མོས་སུ།།
ནོར་བུའི་སྒྲོན་མེ་སྟོང་ཕྲག་སྦར་བྱས་ཏེ༎
གླིང་བཞིའི་ངོ་མཚར་འབུམ་གྱི་ལྟད་མོ་ལ།།
ངོམས་མེད་ཡང་ཡང་ལྟ་བ་ཇི་ལྟར་མིན། །ཞེས་པ་ལྟ་བུའམ།
ཡང་ན། (རང)གླིང་ལྔའི་མཚོ་ཡང་སྐེམ་ནུས་ཚ་ཟེར་ཅན།།
འོད་སྟོང་འགྱེད་ཚེ་འཛམ་གླིང་ས་མཐོའི་ལྗོངས།།
ཞུ་བར་དོགས་ནས་གངས་རིའི་རྭ་བ་ཡིས།།
ཁོར་ཡུག་ཡོངས་སུ་བསྐོར་བ་ཇི་ལྟར་མིན། །ཞེས་པ་ལྟ་བུ།
གོང་གསལ་རབ་རྟོག་གསལ་བྱེད་ཀྱི་སྒྲ་དགུའི་ནང་ནས། བཞིན་འདྲ་
རྟོག་གསུམ་པོ་དེ་རྒྱན་གྱི་མཚུངས་པ་གསལ་བྱེད་གྱི་སྒྲའི་ནང་དུའང་ཡོད་པས།
རབ་རྟོག་གསལ་བྱེད་ཀྱི་སྒྲ་དང་མཚུངས་པ་གསལ་བྱེད་ཀྱི་སྒྲ་གཉིས་ལ་ཁྱད་་་་
340



པར་གང་ཡོད་ཟེར་ན། ཚིག་ཕྲད་རང་ཉིད་ཀྱི་ཐོག་ནས་བཤད་ན་དེ་གཉིས་
ཀར་སྦྱར་ཆོག་ཀྱང་སྦྱོར་ཚུལ་མི་འདྲ་བའི་སྒོ་ནས་དབྱེ་བ་ཕྱེ་བ་ཡིན་ཏེ། དཔེ་
དང་དོན་གཉིས་ཐ་དད་དུ་བྱས་ཏེ་ཚིག་ཕྲད་དེ་གསུམ་གང་རུང་སྦྱར་ན་དཔེ་་་
དོན་གཉིས་མཚུངས་པ་ཙམ་དུ་གོ་བ་ལས། སེམས་ལྡན་སེམས་མེད་ཀྱི་ཁྱད་
ཆོས་ལ་སྒྲོ་བཏགས་པའི་བསམ་ཚུལ་བཀོད་པ་མིན། མཚུངས་གསལ་གྱི་སྒྲ་
ཡོད་ཅིང་སེམས་ལྡན་དང་སེམས་མེད་ཀྱི་ཁྱད་ཆོས་ལ་སྒྲོ་བཏགས་པའི་བསམ་
ཚུལ་བཀོད་པའི་སྐབས་སུ། ཚིག་ཕྲད་དེ་གསུམ་གང་རུང་སྦྱར་ན་དཔེ་དང་
དོན་གཉིས་མཚུངས་པར་སྟོན་མི་ནུས་པས་ན། རབ་རྟོག་གསལ་བྱེད་ཀྱི་སྒྲ་
ཡིན་པ་ལས་མཚུངས་པ་གསལ་བྱེད་ཀྱི་སྒྲ་མིན་པའི་ཁྱད་པར་ཆེན་པོ་ཡོད་པ། །
གོང་གི་དཔེ་རྒྱུན་དང་སོ་སོར་ལྟ་བསྡུར་བྱས་ན་གསལ་བོར་འབྱེད་ཐུབ་པ་ལ་་་
བསམས་ནས་འདིར་དཔེར་བརྗོད་ཟུར་དུ་འགོད་པའི་ངལ་བ་མ་བྱས་སོ།།
(16)དོན་རྒྱན་སོ་ལྔའི་ནང་གསེས་བཅུ་གསུམ་པ་རྒྱུ་ཡི་རྒྱན།
（༡)རྒྱུ་ཡི་རྒྱན་གྱི་ངོ་བོ་སྤྱིར་བཤད་པ།
བྱེད་པོ་ཤེས་བྱེད་དངོས་བཏགས་རྒྱུ།
ཅི་རིགས་གཙོར་སྟོན་རྒྱུ་ཡི་རྒྱན།།
རྒྱུས་འབྲས་བུ་སྐྱེད་པར་བྱེད་པའི་བྱེད་པ་པོའི་རྒྱུའམ། ཤེས་བྱེད་ཀྱི་རྒྱུ་
སོགས་རྒྱུ་དངོས་དང་བཏགས་པ་བ་གང་རུང་གཙོ་བོར་བསྟན་ནས། དེའི་
འབྲས་བུ་ཤུགས་ཀྱིས་གོ་བར་བྱེད་པ་ཞིག་ལ་རྒྱུ་ཡི་རྒྱན་ཞེས་བརྗོད་པ་ཡིན་ནོ།།
(༢)རྒྱུ་ཡི་རྒྱན་གྱི་རྣམ་གྲངས་བཤད་པ།
དབྱེ་ན་རྣམ་པ་བཅུ་དྲུག་སྟེ།།
དངོས་པོ་དངོས་མེད་མཚར་རྒྱུ་སྟེ།།
341



རྩ་བའི་དབྱེ་བ་རྣམ་གསུམ་གྱི།།
དངོས་པོར་བྱེད་པོ་ཤེས་བྱེད་གཉིས།།
བྱེད་ལ་སྒྲུབ་བྱེད་ལས་རྒྱུ་གཉིས།།
སྒྲུབ་བྱེད་ལ་ཡང་སྐྱེད་བྱེད་དང་།།
ཉམས་བྱེད་འགྲུབ་པའི་རྒྱུ་གཉིས་ཡོད།།
ལས་ལ་རྣམ་འགྱུར་འ ཐོབ་བྱ་གཉིས།།
ཤེས་བྱེད་ལ་ནི་ཕྱི་ནང་གཉིས།།
དངོས་མེད་རྒྱུ་ལ་རྒྱུ་མེད་པས།།
འབྲས་བུ་ཡོད་མེད་བསྐྱེད་པ་གཉིས།།
དང་པོ་ལ་ཡང་སྔ་ན་མེད།།
ཞིག་ནས་མེད་དང་ཕན་ཚུན་མེད།།
སྤངས་ནས་མེད་པའི་བྱེད་རྒྱུ་བཞི།
རྒྱུ་མེད་འབྲས་བུ་མེད་སྐྱེད་གཅིག།
མཚར་བའི་རྒྱུ་ལ་རིང་འབྲས་དང་།།
རྒྱུ་འབྲས་ལྷན་ཅིག་འབྲས་བུ་སྔ།།
རིགས་མིན་རིགས་པའི་རྒྱུ་བཅས་ལྔ།།
རྒྱུ་ཡི་རྒྱན་དེ་ལ་ནང་གསེས་ཀྱིས་དབྱེ་ན་རྣམ་པ་བཅུ་དྲུག་ཡོད་དེ། དེ་
ཡང་དངོས་པོའི་རྒྱུ་དང་། དངོས་མེད་ཀྱི་རྒྱུ། མཚར་བའི་རྒྱུ་བཅས་རྩ་
བའི་དབྱེ་བ་རྣམ་པ་གསུམ་གྱི་ནང་གསེས་དངོས་པོའི་རྒྱུ་ལ་བྱེད་པོའི་རྒྱུ་དང་།
ཤེས་བྱེད་ཀྱི་རྒྱུ་གཉིས། བྱེད་པ་པོའི་རྒྱུ་ལ་སྒྲུབ་བྱེད་ཀྱི་རྒྱུ་དང་། ལས་ཀྱི་རྒྱུ་
གཉིས། སྒྲུབ་བྱེད་ཀྱི་རྒྱུ་ལ་ཡང ༡ སྐྱེད་བྱེད་འགྲུབ་པའི་རྒྱུ་དང༌། ༢ ཉམས་
342



བྱེད་འགྲུབ་པའི་རྒྱུ་གཉིས། ལས་ཀྱི་རྒྱུ་ལ ༣ རྣམ་འགྱུར་གྱི་རྒྱུ་དང་།
༤འཐོབ་བྱའི་རྒྱུ་གཉིས། ཤེས་བྱེད་ཀྱི་རྒྱུ་ལ་ ༥ ཕྱི་ཤེས་བྱེད་ཀྱི་རྒྱུ་དང་།
༦ནང་ཤེས་བྱེད་ཀྱི་རྒྱུ་གཉིས། རྩ་བའི་དབྱེ་བ་གསུམ་གྱི་གཉིས་པ་དངོས་མེད་
ཀྱི་རྒྱུ་ལ་རྒྱུ་མེད་པས་འབྲས་བུ་ཡོད་པ་སྐྱེད་པའི་བྱེད་རྒྱུ། རྒྱུད་མེད་པས་
འབྲས་བུ་མེད་པ་སྐྱེད་པའི་བྱེད་རྒྱུ་གཉིས། རྒྱུ་མེད་པས་འབྲས་བུ་ཡོད་པ་སྐྱེད་
པའི་བྱེད་རྒྱུ་ལ་ཡང ༧སྔ་ན་མེད་པའི་བྱེད་རྒྱུ་དང་། ༨ ཞིག་ནས་མེད་པའི་
བྱེད་རྒྱུ། ༩ ཕན་ཚུན་མེད་པའི་བྱེད་རྒྱུ། ༡༠ སྤངས་ནས་མེད་པའི་བྱེད་རྒྱུ་
བཅས་བཞི། ༡༡རྒྱུ་མེད་པས་འབྲས་བུ་མེད་པ་སྐྱེད་པ་གཅིག རྩ་བའི་དབྱེ་
བ་གསུམ་གྱི་ནང་གསེས་གསུམ་པ་མཚར་བའི་རྒྱུ་ལ་ ༡༢ རིང་འབྲས་ཀྱི་རྒྱུ།
༡༣ རྒྱུ་འབྲས་ལྷན་ཅིག་པ། ༡༤རྒྱུ་ལས་འབྲས་བུ་སྔ་བ། ༡༥རིགས་མིན་གྱི་
རྒྱུ། ༡༦རིགས་པའི་རྒྱུ་བཅས་བསྡོམས་པའི་རྒྱུ་རྒྱན་བཅུ་དྲུག་ཡོད་དོ།།
(༣)རྒྱུ་ཡི་རྒྱན་སོ་སོའི་ངོས་འཛིན་བཤད་པ།
རྒྱུ་རྒྱུན་གྱི་ནང་གསེས་དང་པོ་སྐྱེད་བྱེད་འགྲུབ་པའི་རྒྱུ་ནི།
དངོས་དེས་སྔར་མེད་འབྲས་སྐྱེད་པ།།
སྐྱེད་བྱེད་འགྲུབ་པའི་རྒྱུ་ཡི་རྒྱན།།
དངོས་པོ་དེས་རྒྱུ་བྱས་ནས་སྔར་མེད་པའི་འབྲས་བུ་སྐྱེད་པར་བྱེད་པ་་་་་
ཞིག་དངོས་སུ་བསྟན་ནས། རྒྱུ་དེས་འབྲས་བུ་འགྲུབ་པར་བརྗོད་པ་ཞིག་ཡིན་
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མ་ལ་ཡཱ་ཡི་རླུང་གིས་ནི།།
ཙན་དན་ལྗོན་པ་གསར་བ་ཡི།།
343



ཡལ་འདབ་སྐྱོད་པར་བྱེད་པ་འདིས།།
ཀུན་གྱི་དགའ་བ་སྐྱེད་པར་བྱེད།།
ཅེས་པ་སྟེ། གོ་དོན་ནི། ལྷོ་ཕྱོགས་མ་ལ་ཡཱ་ཡི་རླུང་བསིལ་བུས་ཙན་དན་གྱི་
ལྗོན་པ་གསར་བ་རྣམས་ཀྱི་ཡལ་འདབ་སྐྱོད་ཅིང་འགུལ་བར་བྱེད་པ་འདིས་སྐྱེ་
བོ་ཀུན་གྱི་ཡིད་ལ་དགའ་བ་སྐྱེད་པར་བྱེད་དོ་ཞེས་པ་ལྟ་བུར། མ་ལ་ཡཱའི་རླུང་
ནི་བྱེད་པ་པོ། ཙན་དན་གྱི་ལྗོན་པ་ནི་ལས། དེ་བསྐྱོད་པ་ནི་བྱེད་པ། དགའ་
བ་སྐྱེད་པ་ནི་བྱ་བ་ཡིན་པས། རྒྱུ་མ་ལ་ཡཱའི་རླུང་དེས་འབྲས་བུ་དགའ་བ་
དངོས་པོར་གྱུར་པ་ཞིག་སྐྱེད་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་་
དགའ་བློས།
གསར་པའི་ལོ་འདབ་སྟུག་པོ་རབ་རྒྱས་ཤིང་།།
སྨིན་ལེགས་མདངས་ལྡན་འབྲས་བཟང་ཕང་ཕུང་ཆགས།།
ཡིད་འོང་སྐྱེད་ཚལ་རྐང་འཐུང་ཕྲེང་བ་འདིས།།
ཀུན་དགའི་དཔལ་གྱི་དགའ་སྟོན་སྐྱེད་པར་བྱེད། །ཅེས་པ་ལྟ་བུའམ།
ཡང་ན། (རང)ཡངས་པའི་ནོར་འཛིན་བདེ་བར་སྐྱོང་བའི་ཁྲིམས།།
མཆོག་དམན་ཀུན་སྙོམས་སྲིད་པའི་སྒྲོན་མེའི་མདུན།།
དྲོ་སྐྱིད་པདྨོ་བཞད་པའི་ཚུལ་མཐོང་ནས།།
ཁྲིམས་མཐུན་ཡ་རབས་སྤྱོད་པས་འཚོ་ཞིང་གནས།།ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་གཉིས་པ་ཉམས་བྱེད་འགྲུབ་པའི་རྒྱུ་ནི།
དངོས་དེས་ཆོས་གཞན་ཉམས་བྱེད་པར།།
སྟོན་གང་ཉམས་བྱེད་འགྲུབ་པའི་རྒྱུ།།
344



དངོས་པོ་དེས་རྒྱུ་བྱས་ནས་ཆོས་གཞན་དག་ཉམས་པར་བྱེད་པ་ཞིག་་་་་་
དངོས་སུ་བརྗོད་པས། རྒྱུ་དངོས་པོ་དེས་འབྲས་བུ་ཆོས་གཞན་ཉམས་པ་ཞིག་
འགྲུབ་པར་བསྟན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མ་ལ་ཡཱ་ཡི་ཆུ་རྒྱུན་ལ།།
རེག་ཅིང་ཙན་དན་ནགས་བསྐྱོད་ནས།།
རླུང་འདིས་མགྲོན་པོ་རྣམས་དག་ནི།།
ཉམས་པར་བྱ་ཕྱིར་ཉེ་བར་གནས། །
ཞེས་པ་སྟེ། གོ་དོན་ནི། མ་ལ་ཡཱ་ཡི་རི་བོའི་ངོས་ནས་འབབ་པའི་ཆུ་རྒྱུན་ལ་
རེག་པས་བསིལ་ཞིང་། ཙན་དན་གྱི་ནགས་ཚལ་བསྐྱོད་པ་ལས་འོངས་པའི་དྲི་
བཟང་པོ་འཐུལ་བའི་རླུང་འདིས་མགྲོན་པོའི་སྐྱེ་བོ་རང་གི་མཛའ་མོ་དང་བྲལ་
བ་རྣམས་ཡིད་གདུང་བར་བྱེད་ཅིང་དབང་པོ་དང་སྲོག་ཉམས་པར་བྱ་བའི་་་་་་
ཕྱིར་ཉེ་བར་གནས་སོ། །ཞེས་པ་འདིར། མ་ལ་ཡཱའི་རླུང་ནི་བྱེད་པ་པོ། ཆུ་
རྒྱུན་དང་ཙན་དན་གྱི་གནས་ནི་ལས། རེག་ཅིང་བསྐྱོད་པ་ནི་བྱེད་པ། མགྲོན་
པོ་ཉམས་པར་བྱས་པ་བྱ་བ་སྟེ། རླུང་དེས་འབྲས་བུ་ཉམས་པ་དངོས་མེད་སྐྱེད་
པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་༌་
དགའ་བློས།
དབྱིག་ལྡན་དགའ་མ་སེར་སྐྱའི་མདངས་འཛིན་ཅིང་།།
བསིལ་བའི་དྲི་བཞོན་དལ་བུས་ཕྱོགས་ཀུན་ཉུལ།།
རྐང་དྲུག་ཚོགས་རྣམས་རྒྱང་གླུ་ལེན་པ་ཡི།།
345



ནམ་ཟླ་སྟོན་གྱིས་ཡིད་དགའི་དཔལ་ཉམས་བྱེད། །ཅེས་པ་ལྟ་བུའམ།
ཡང་ན། ( རང)རྣམ་མང་ཕུན་ཚོགས་འབྱོར་བའི་སྟོབས་རྒྱས་ཤིང་།།
རང་སྣང་ཅི་དགར་སྤྱོད་པའི་འཚོ་བའི་ནང༌།།
ཉིན་མཚན་གར་སོང་མི་ཤེས་མི་ཡི་རིགས།།
མཐོང་བས་ཤེས་ལྡན་ཡིད་ཀྱི་དགའ་བདེ་ཉམས། །ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་གསུམ་པ་རྣམ་འགྱུར་གྱི་རྒྱུ་ནི།
འགྱུར་བྱ་གང་ཞིག་འགྱུར་བྱེད་ཀྱིས།།
བསྒྱུར་བར་སྟོན་པ་རྣམ་འགྱུར་རྒྱུ།།
འགྱུར་བྱའི་དངོས་པོ་གང་ཞིག་འགྱུར་བྱེད་ཀྱི་རྐྱེན་གཞན་ལ་བརྟེན་ནས་
ངོ་བོའམ་རྣམ་པ་གཞན་ཞིག་ཏུ་འགྱུར་བར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ལོ་འདབ་གསར་འཁྲུངས་ནགས་ཚལ་དང་།།
འདབ་བརྒྱ་རབ་ཏུ་རྒྱས་པའི་རྫིང་།།
ཟླ་བ་རྒྱས་པ་འདོད་པ་ཡིས།།
མགྲོན་པོ་ལྟ་བའི་དུག་ཏུ་བྱས།།
ཞེས་པ་སྟེ། གོ་དོན་ནི། ལོ་འདབ་གསར་དུ་འཁྲུངས་པའི་ནགས་ཚལ་དང་།
འདབ་བརྒྱ་སྟེ་པདྨ་རབ་ཏུ་རྒྱས་པའི་རྫིང་བུ་དང་། ཟླ་བ་ཆ་ཤས་ཡོངས་སུ་
རྒྱས་པ་སྟེ་ཡིད་དུ་འོང་བའི་དངོས་པོ་དེ་གསུམ་ནི་བསྒྱུར་བྱ། དེ་ངོ་བོ་གཞན་
དུ་སྒྱུར་བྱེད་ནི་འདོད་པ། ཡིད་ལ་གདུང་བ་སྐྱེད་པ་ནི་བསྒྱུར་འབྲས་ཡིན་པས།
ཡིད་འོང་གི་དངོས་པོ་དེ་གསུམ་ཡིད་ལ་དགའ་བ་སྐྱེད་བྱེད་ཀྱི་རྒྱུ་ཡིན་ཀྱང་། །
འདོད་ཆགས་ཀྱིས་གཟིར་བའི་སྐྱེ་བོ་མགྲོན་པོ་རྣམས་ལ་ནི་གདུང་བ་སྐྱེད་པའི་
346



རྒྱུར་འགྱུར་བར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
རིན་ཆེན་གཞལ་མེད་ཁང་དང་རྩེ་བའི་གནས།།
ལུས་ཕྲ་མ་རྣམས་འཇོ་སྒེག་རོལ་པའི་གར།།
བསམ་གྱིས་མི་ཁྱབ་དཔལ་དང་འབྱོར་བའི་སྡེ།།
ངེས་འབྱུང་རྒྱས་ལ་གཤིན་རྗེའི་ཚལ་འདྲར་སྣང་།།ཞེས་པ་ལྟ་བུའམ།
ཡང་ན། (རང)ཁ་བའི་རྡུལ་མང་བརྩེགས་པའི་ས་འཛིན་སྤོ།
ཤེལ་དཀར་ཞུན་མའི་མདངས་ལྟར་རབ་མཛེས་ཀྱང་།།
སྙིང་ཁམས་འཁྲུགས་པའི་ནད་ཅན་མིག་ལམ་དུ།།
ནམ་མཁའི་མདངས་འཛིན་གཡུ་ཡི་རི་བོར་མངོན།།ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་བཞི་པ་འཐོབ་བྱའི་རྒྱུ་ནི།
འཐོབ་བྱ་གང་ཞིག་ཐོབ་བྱེད་དེས།།
ཐོབ་པར་སྟོན་པ་འཐོབ་བྱའི་རྒྱུ།།
འཐོབ་བྱའི་འབྲས་བུ་གང་ཞིག་ཐོབ་བྱེད་ཀྱི་རྒྱུ་ཁྱད་པར་ཅན་གཞན་ཞིག་
ལ་བརྟེན་ནས་ཐོབ་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁེངས་པ་གོམས་པར་བྱའོ་ཞེས།།
གྲོགས་མོ་མཛའ་བོའི་གནས་བཀོད་ལ།།
བུ་མོ་སྨིན་འཁྱོག་མིག་གཡོན་གྱིས།།
མཆུ་ནི་གཡོ་ཞིང་ལྟ་བར་བྱེད།།
ཅེསཔ་སྟེ། གོ་དོན་ནི། བུ་མོ་འགའ་ཞིག་རང་གི་མཛའ་བོ་ལ་སེམས་ཆགས་
347



པའི་དབང་དུ་གྱུར་ཅིང་། དེ་དང་མཉམ་དུ་འགྲོགས་པ་དང་མི་མཐུན་པའི་
ཁེངས་སེམས་ཅུང་ཟད་ཙམ་ཡང་བྱ་མི་ནུས་པའི་མཛའ་བ་ཤུགས་ཆེན་པོ་ཡོད་
པ་དེ། རང་གི་མཛའ་བོས་ཤེས་རྟོགས་ཐུབ་པའི་ཆེད་དུ། ད་ནི་བདག་ཀྱང་
ཁེངས་པ་བསླབ་ཅིང་གོམས་པར་བྱའོ་སྙམ་ནས། རང་གི་མཛའ་བོ་དངོས་
ལ་ཁེངས་པ་བྱ་བར་མི་ནུས་པ་དེའི་ཕྱིར་རང་ཉིད་ཀྱི་གྲོགས་མོ་ཞིག་ལ་རང་གི་
མཛའ་བོ་ཡིན་པ་ལྟར་བྱས་ནས་སྡོད་དུ་བཅུག་པ་ནི་གྲོགས་མོ་མཛའ་བོའི་་་་་་
གནས་སུ་བཀོད་པ་སྟེ། གྲོགས་མོ་དེ་ལ་བུ་མོ་དེས་ཁེངས་པའི་ང་རྒྱལ་གྱིས་ཁྲོ་
བའི་རྣམ་འགྱུར་སྨིན་མ་འཁྱོག་ཅིང་མིག་ཡོན་པོར་ལྟ་བ་དང་། མཆུ་གཡོ་བ་
ལ་སོགས་པའི་རྣམ་འགྱུར་ལ་སློབ་པར་བྱེད་དོ། །ཞེས་པ་འདིར། ཁྲོས་པའི་
རྣམ་འགྱུར་དེ་ལྟ་བུས་རང་གི་བདག་པོ་ལ་ཁེངས་པ་བྱ་མི་ནུས་པར་རང་གི་་་་
བདག་པོས་ཤེས་པ་ན། རང་གི་བདག་པོ་མཛའ་བོ་དེ་ཡང་བུ་མོ་དེ་ལ་ཤིན་ཏུ་
སེམས་ཤིང་། འདི་ནི་འདི་ལྟ་བུས་བདག་ལ་མཛའ་བ་ཆེན་པོའི་དབངདུ་སོང་
བ་ཞིག་གོ་སྙམ་ནས། བརྩེ་གདུང་ཆེན་པོའི་དབང་གིས་དུས་རྟག་ཏུ་མཉམ་དུ་
འགྲོགས་པ་འཐོབ་པར་འགྱུར་བ་ཡང་ཐོབ་བྱེད་ཀྱི་རྒྱུ་དེ་ལྟ་བུ་ལ་ལྟོས་པའི་་་་་་
ཕྱིར། ཐོབ་བྱེད་ཀྱི་བྱ་བ་དེ་ནི་རྒྱུ་དང་། དེས་ཐོབ་པའི་དམིགས་ཡུལ་དངོས་
དེ་འབྲས་བུར་གྱུར་པ་ལྟ་བུའོ།།
རྩ་བའི་དཔེར་བརྗོད་འདིའི་ཚིག་འགྲེལ་བྱེད་སྟངས་གོང་དུ་བཀོད་པ་ནི་
ཁམས་སྤྲུལ་བསྟན་འཛིན་ཆོས་ཀྱི་ཉི་མའི་སྙན་འགྲེལ་ལྟར་བཀོད་པ་ཡིན་ལ།
སྡེ་དགེ་མི་ཕམ་རྣམ་རྒྱལ་རྒྱ་མཚོའི་སྙན་འགྲེལ་ལྟར་ན། ཐོབ་བྱེད་ཀྱི་རྒྱུ་ནི།
གྲོང་ཆོས་ལ་མ་ཞུགས་ཤིང་སྐྱེས་པ་གཞན་མེད་པའི་ཁེངས་པ་ཅན་གྱི་བུ་མོ་་་་་
འདི་གྲོང་ཆོས་ལ་རིམ་གྱིས་གོམས་པར་བྱའོ་སྙམ་པའི་ཀུན་སློང་སྔོན་དུ་བཏང་
348



བའི་བུ་མོ་ཞིག་གིས། བུ་མོ་ཕྱུགས་ཆུང་མ་དེ་རང་གི་མཛའ་བོའི་གནས་སམ་
གམ་དུ་བཀོད(འཁྲིས་སུ་བཞག》ནས། བུ་མོ་དེས་དེ་གཉིས་ལ་སྨིན་མ་འཁྱོག་
ཅིང་མིག་ཡོན་པོར་ལྟ་བའི་ཚུལ་གྱིས་མཆུ་ནི་གཡོ་ཞིང་། ཁྱོད་གཉིས་མཛའ་
བར་བྱོས་ཤིག་ཅེས་བརྡས་གོ་བར་བྱས་ནས་ཡང་ཡང་ལྟ་བར་བྱེད་དོ། །དེ་ལྟར་
བྱས་པས་བུ་མོ་ཕྱུགས་ཆུང་མ་དེ་ངོ་ཚ་དང་བྲལ་ནས་མཛའ་བོ་དང་འགྲོགས་
པ་ཐོབ་པར་གྱུར་ཏོ། །ཞེས་རང་གིས་འདི་བཞིན་དུ་བཤད་ན་ལེཊ་པར་མངོན་
ནོ་སྙམ་མོ། །ཞེས་གསུངས་པ་དེ་བློ་ལ་འཆར་བདེ་བར་སྣང་བས། འགྲེལ་
བཤད་སྔོན་མ་དེ་དང་བསྡུར་ནས་གང་ལེགས་དཔྱད་པར་ཞུ།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
དལ་བའི་རྟེན་འདིར་ཚེ་འདིའི་བསྒྲུབ་བྱ་ལ།།
བསྐུལ་བའི་སྙིང་གཏམ་རྣ་བར་སྤྲོ་བྱེད་ཀྱང་།།
ཚོགས་གཉིས་དམ་པའི་ལམ་ལས་མི་འཁྱོག་པའི།།
བསམ་དང་སྦྱོར་བའི་རི་མོ་ཅི་ཡང་བརྩམས། །ཞེས་པ་ལྟ་བུའམ།
ཡང་ན། (རང)གཞོན་ནུའི་མི་ཚེ་དགའ་སྐྱིད་དུས་ཡིན་ཞེས།།
ཉམས་དགའི་རྩེད་འཇོར་རོལ་ལ་སྐུལ་བྱེད་ཀྱང་།།
སྐྱེས་སྟོབས་འབར་བའི་དུས་ཡུན་ཐུང་ངུ་འདིར།།
རིག་གཞུང་སློབ་པའི་བརྩོན་སེམས་སྔར་ལས་རྒྱས།།ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་ལྔ་པ་ཕྱི་ཤེས་བྱེད་ཀྱི་རྒྱུ་ནི།
གང་ཞིག་བརྗོད་པས་དུས་བཞི་སོགས།།
ཤེས་འགྱུར་ཕྱི་ཡི་ཤེས་བྱེད་རྒྱུ།།
རྗོད་བྱེད་ཀྱི་ཚིག་གང་ཞིག་གིས་ཕྱི་རོལ་ཡུལ་གྱི་དུས་བཞིའི་རྣམ་པ་མཚོན་
349



པའི་རྣམ་འགྱུར་མི་འདྲ་བ་སྣ་ཚོགས་བརྗོད་པ་དེས། སྐབས་སུ་བབ་པའི་དུས་
ཀྱི་ངོ་བོ་ཤེས་པར་འགྱུར་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཉི་མ་ནུབ་གྱུར་ཟླ་བ་མཛེས།།
འདབ་ཆགས་རྣམས་ནི་གནས་སུ་སོང་།།(མཚན་མོ）
ཞེས་པ་སྟེ། གོ་དོན་ནི། ཕྱོགས་ཀུན་སྣང་བར་བྱེད་པའི་ཉི་མ་ནི་ནུབ་ཕྱོགས་
སུ་སོང་ནས་ནུབ་པར་གྱུར་ཅིང་། ཤར་ཕྱོགས་ནས་འཆར་བའི་ཟླ་བའི་འོད་
སྣང་དཀར་པོས་འཇིག་རྟེན་མཛེས་ལ། འདབ་ཆགས་བྱའི་རིགས་རྣམས་ནི་
རང་རང་གི་གནས་སུ་ཉལ་བ་ལ་སོང་ངོ༌། །ཞེས་པ་འདིར། ཕྱིའི་རྣམ་འགྱུར་
མཚོན་བྱེད་ཉི་མ་ནུབ་པ་དང་། ཟླ་བ་ཤར་བ། བྱ་རྣམས་ཚང་དུ་ཉལ་བ་ལ་
སོང་བ་རྣམས་དངོས་སུ་བརྗོད་པས། མཚན་མོའི་དུས་མི་འཁྲུལ་བར་གོ་ནུས་
པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་གུང་ཐང་བསྟན་
པའི་སྒྲོན་མེས།
སྙན་སྒྲོག་འདབ་ཆགས་ཚོགས་ཀྱི་གདངས་ཆག་ཅིང་།(དགུན་དུས)
ཆུ་ཀླུང་རྣམས་ཀྱང་སྒྲ་མེད་སྦུབས་སུ་ཞུགས།།
རི་ལུང་མཐའ་དག་ཁ་བའི་རྡུལ་གྱིས་ཁེབས།།
མི་རྣམས་ལུས་ལ་གྲང་བའི་སྤུ་ལོང་རྒྱས། །ཞེས་པ་ལྟ་བུའམ།
ཡང་ན། (རང)ཀུན་གསལ་དགའ་མའི་བཞིན་མདངས་རབ་ངོམ་ཞིང་།།
རི་བོང་འཛིན་པའི་འོད་སྣང་ལྷག་པར་གསལ།།
གསེར་མདོག་སྙེ་མའི་མགོ་ལྕོག་ལྡེམ་ལྡེམ་དུ།།
350



གཡོས་ཚེ་ལོ་ལེགས་འབྲུ་ཆང་འཐུང་ལ་རིངས། །(སྟོན་ཁ》ཞེས་པ་
ལྟ་བུའོ།།
རྒྱུ་ཡི་རྒྱན་གྱི་ནང་གསེས་དྲུག་པ་ནང་ཤེས་བྱེད་ཀྱི་རྒྱུ་ནི།
གང་ཞིག་བརྗོད་པས་སྐྱེས་བུའི་སེམས།།
ནང་ཁྱད་རྟོགས་བྱེད་ནང་ཤེས་རྒྱུ། །
རྗོད་བྱེད་ཀྱི་ཚིག་གང་ཞིག་གིས་ཕྱི་རོལ་སྐྱེས་བུའི་ལུས་ངག་གི་རྣམ་པར་
རིག་བྱེད་ཀྱི་རྣམ་འགྱུར་སྣ་ཚོགས་པ་དངོས་སུ་བརྗོད་པ་དེས། རྣམ་འགྱུར་དེ་
དང་ལྡན་པའི་སྐྱེས་བུའི་སེམས་ནང་གི་བསམ་བློའི་ཁྱད་པར་རྟོགས་པར་བྱེད་
པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
གྲོགས་མོ་འདོད་པས་གཟིར་བའི་ཡིད།།
ཟླ་བའི་ཟེར་གྱིས་མི་བཟློག་ཅིང་།།
ཙན་དན་ཆུ་ཡིས་མི་བཟོད་པ།།
ལུས་ཀྱི་དྲོད་ཀྱིས་ལེགས་པར་རྟོགས།།
ཞེས་པ་སྟེ། གོ་དོན་ནི། ཀྱེ་གྲོགས་མོ་ཁྱོད་ཀྱི་ཡིད་འདོད་པས་གཟིར་བ་གང་
གིས་ཤེས་སམ་ཞེ་ན། འདི་ནི་ཟླ་བའི་འོད་ཟེར་བསིལ་བའི་རེག་བྱས་ཀྱང་མི་
བཟློག་ཅིང་། ཙན་དན་གྱི་ཆུ་ཡིས་ཀྱང་སེལ་བར་མི་བཟོད་པ། ལུས་ཀྱི་དྲོད་
འདོད་པའི་ཆོས་སུ་འབར་བ་འདིས་ལེགས་པར་རྟོགས་སོ། །ཞེས་པ་ལྟ་བུར།
ཕྱི་རོལ་གྱི་ལུས་ཀྱི་རྣམ་པར་རེག་བྱེད་ཟླ་བའི་འོད་ཟེར་གྱི་བསིལ་བའི་རེག་བྱ་
དང་ཙན་དན་གྱི་ཆུ་གཉིས་ཀས་བཟློག་པར་མི་ནུས་པའི་ལུས་ཀྱི་དྲོད་འབར་བ་
འདིས་གང་ཤེས་པར་བྱ་བའི་ནང་སྐྱེས་བུའི་བསམ་པ་ནི། གྲོགས་མོ་ཁྱོད་ཀྱི་
351



ཡིད་འདོད་པས་གཟིར་བ་དངོས་སུ་རྟོགས་ནུས་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་
ཕྲེང་ལྔ་པས། །
ཤེས་བྱའི་གཞུང་གི་དཀའ་བའི་གནད་རྣམས་ཀུན།།(ཡོན་ཏན་ལ་
སྦྱངས་པ་མཐར་ཕྱིན་པ)
མཐོང་ཚེ་འཛུམ་དང་བཅས་ཏེ་ལྷག་པར་སྨྲ།།
ཡོན་ཏན་དྲེགས་པས་འགྱིང་བ་མང་ཚོགས་ཚེ།།
འཇིགས་པ་མེད་པར་ཆོས་ཀྱི་ཁྲི་ལ་འགྱིང་། །ཞེས་པ་ལྟ་བུའམ། །
ཡང་ན། (རང)རྒྱང་རིང་མདུན་ལམ་མཐོང་བའི་བློ་མིག་ཡངས།།(ཉམས་མྱོང་
ཅན་གྱི་མི)
སྣེ་མང་འདྲེས་འཛིང་བྱ་བར་གཟབ་བརླིང་ལྡན།།
སྲོང་པོའི་གཏམ་གྱིས་སྐྱེ་བོ་ཀུན་གྱི་ཡིད།།
འགུཊ་མཁས་བློ་ལྡན་འཇིག་རྟེན་འདི་ན་བརྗིད། །ཅེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་བདུན་པ་སྔ་ན་མེད་པའི་བྱེད་རྒྱུ་ནི།
སྔར་མེད་རྒྱུ་དེས་འབྲས་བུ་གཞན།
འབྱུང་སྟོན་སྔ་ནས་མེད་བྱེད་རྒྱུ།།
ཐོས་པར་རེ་བའི་འབྲས་བུ་དེའི་རྒྱུ་རྣམས་སྔར་མེད་པ་དེས། འབྲས་བུ་
གཞན་ཞིག་འབྱུང་བར་སྟོན་པ་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རིག་པ་རྣམས་ནི་མ་གོམས་དང་།།
བློ་ལྡན་རྣམས་དང་མ་འགྲོགས་དང་།།
352



དབང་པོ་རྣམས་ནི་མ་བསྡམས་པས།།
མི་རྣམས་རབ་ཏུ་གདུང་བར་འགྱུར།།
ཅེས་པ་སྟེ། གོ་དོན་ནི། མཁས་པར་བྱ་བའི་རིག་པའི་གནས་རྣམས་ལ་མ་
སྦྱངས་ཤིང་མ་གོམས་པ་དང་། ལེགས་ཉེས་འབྱེད་པའི་བློ་དང་ལྡན་པ་རྣམས་
མ་འགྲོགས་པ་དང་། མིག་ལ་སོགས་པའི་དབང་པོ་ལྔ་བག་མེད་པ་ལས་མ་
སྲུང་ཞིང་མ་བསྡམས་པས་བྱ་སྤྱོད་ངན་པ་ལ་འཇུག་པའི་རྒྱུས་མི་རྣམས་ཡིད་་་་
གདུང་ཞིང་འགྱོད་པས་རབ་ཏུ་སྡུག་བསྔལ་བར་འགྱུར་རོ། །ཞེས་པ་འདིར།།
རང་གི་ཡིད་ལ་དགའ་བདེ་སྐྱེད་པའི་རྒྱུ་རིག་གནས་ལ་སྦྱངས་པ་སོགས་སྔོན་་་་་
ཆད་བྱས་པ་མེད་པས། རྒྱུ་སྔར་མེད་པ་དེ་རྣམས་ཀྱི་འབྲས་བུ་གཞན་སྡུག་
བསྔལ་སྐྱེད་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་་
དགའ་བློས།
ཤེས་བྱ་རིག་པའི་གནས་ལ་མ་སྦྱངས་ཤིང་།།
སྙན་པར་གྲགས་པའི་གོ་ས་མ་ནོན་ལ།།
སྲེད་ལྡན་དགའ་བའི་ནོར་ཡང་མ་བསྒྲུབས་པར།།
ལང་ཚོ་ཡོལ་བའི་མི་རྣམས་འགྱོད་པས་གདུངས། །ཞེས་པ་ལྟ་བུའམ།
ཡང་ན། (རང)ཚན་རིག་ཤེས་ཡོན་གང་ཡང་མ་བསླབས་ཤིང་།།
ལག་ལེན་དངོས་ཀྱི་མྱོང་གོམས་ཡོངས་སུ་བྲལ།།
སློབ་དཔོན་མཁས་པ་མ་བསྟེན་སྨན་པ་འགའ།།
ལོང་བའི་གོ་ས་ཐོབ་ཚེ་འགྱོད་ཀྱང་འཕྱིས། །ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་བརྒྱད་པ་ཞིག་ནས་མེད་པའི་བྱེད་རྒྱུ་ནི།
353



རྒྱུ་འགའ་ཞིག་པས་འབྲས་བུ་གཞན།།
ཐོབ་སྟོན་ཞིག་ནས་མེད་པའི་རྒྱུ།།
སྔར་ཡོད་ཀྱི་རྒྱུ་འགའ་ཞིག་ད་ལྟ་ཞིག་ཟིན་པའི་དབང་གིས་འབྲས་བུ་་་་་
ཁྱད་པར་བ་གཞན་འགྲུབ་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
འདོད་པའི་གཏམ་གྱིས་མྱོས་པ་སོང་།།
ལང་ཚོ་ཡི་ནི་རིམས་དག་ཉམས།།
རྨོངས་པ་ཟད་ཅིང་སྲེད་པ་འཕོས།།
བསོད་ནམས་གནས་ལ་ཡིད་དག་བྱས། །
ཞེས་པ་སྟེ། གོ་དོན་ནི། འདོད་པའི་ལོངས་སྤྱོད་ཀྱི་གཏམ་ཐོས་པས་ཡིད་རང་
དབང་མེད་པར་ཆགས་པས་མྱོས་པར་གྱུར་པ་དེ་ཡང་ས་ཕྱོགས་གཞན་ཞིག་ཏུ་
སོང་བ་ལྟར་ད་ལྟ་མི་སྣང་ལ། ལང་ཚོ་གཞོན་ནུ་ཡིད་འདོད་ཆགས་ཀྱིས་གདུང་
བར་བྱེད་པའི་རིམས་ནད་དང་འདྲ་བ་དེ་ཡོངས་སུ་ཉམས་ཤིང་བྲལ། འཁོར་
བ་སྡུག་བསྔལ་གྱི་རང་བཞིན་ཅན་ལ་བདེ་བར་འཛིན་པའི་རྨོངས་པ་དེ་ཡང་་་
ཟད་ཅིང་ཞིག ཡུལ་ཡིད་དུ་འོང་བ་ལ་མི་འབྲལ་བར་འདོད་པའི་སྲེད་པ་ཡང་
འཕོས་ཏེ་མི་གནས་པ། རྒྱུ་དེ་རྣམས་ལས་འབྲས་བུ་བསོད་ནམས་ཀྱི་གནས་
ཆོས་ཁོ་ན་ཡིད་ལ་བྱས་ཏེ་སེམས་རྩེ་གཅིག་ཏུ་གནས་སོ། །ཞེས་རྒན་པོ་ཞིག་
གིས་སྨྲས་པ་ལྟར་བྱས་པ་སྟེ། འདོད་པའི་གཏམ་གྱིས་མྱོས་པ་ལ་སོགས་པའི་རྒྱུ་
དེ་རྣམས་སྔར་ཡོད་པ་ནས་ད་ལྟ་མེད་པར་གྱུར་པའི་རྒྱུ་དངོས་མེད་དེས་འབྲས་
བུ་བསོད་ནམས་ཀྱི་གནས་ཁོ་ན་སེམས་པའི་བློ་དངོས་པོར་གྱུར་པ་སྐྱེད་པར་་་་་
སྟོན་པ་ལྟ་བུའོ།།
354



གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་་
དགའ་བློས།
བྱིས་པའི་རོལ་རྩེད་ཁོ་ནར་གཡེང་བ་སངས།།
ལང་ཚོ་དར་བའི་ཁེངས་དྲེགས་ངང་གིས་ཡལ།།
སྣ་ཚོགས་ཡུལ་ཕྱིར་འབྲང་བའི་རྣམ་རྟོག་རྣམས།།
འགྲིབ་པས་ཕྱི་མའི་དོན་ལ་གཞོལ་བར་གྱུར། །ཅེས་པ་ལྟ་བུའམ།
ཡང་ན། (རང)སྔོན་ཚེ་བསླབས་ཟིན་ཤེས་ཡོན་མཐའ་དག་བརྗེད།།
ཤེས་རིག་གསལ་བའི་གཞོན་ནུའི་ལང་ཚོ་ཡོལ།།
སྒོ་ལྔའི་དབང་པོའི་ནུས་པ་ཉམས་པའི་དུས།།
དགའ་སྐྱིད་འཚོ་བ་གསར་བས་ཚེ་མཇུག་འཁྱོལ། །ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་དགུ་པ་ཕན་ཚུན་མེད་པའི་བྱེད་རྒྱུ་ནི།
ཕན་ཚུན་མི་གནས་རྒྱུ་དེས་འབྲས།།
གཞན་ཐོབ་ཕན་ཚུན་མེད་པའི་རྒྱུ།།
ཕན་ཚུན་གཅིག་ལ་གཅིག་མི་ལྡན་ཞིང་ཡིན་པ་མེད་པའི་རྒྱུ་དངོས་མེད་་་
ཅིག་ལས་འབྲས་བུ་དངོས་པོར་གྱུར་པ་གཞན་ཐོབ་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ནགས་ཚལ་འདི་དག་ཁྱིམ་མ་ཡིན།།
ཆུ་ཀླུང་འདི་དག་བུད་མེད་མིན།།
རི་དྭགས་འདི་དག་བུ་ཚ་མིན།།
དེ་ཕྱིར་བདག་གི་ཡིད་དགའ་འོ།།
ཞེས་པ་སྟེ། གོ་དོན་ནི། ཁོར་ཡུག་ཏུ་བསྐོར་བའི་ནགས་ཚལ་ཡིད་དུ་འོང་བ་
355



འདི་དག་སྐྱོན་གྱི་རང་བཞིན་ཅན་དུ་གྱུར་པའི་ཁྱིམ་མ་ཡིན་ཞིང་། གྱ་གྱུར་
འགྲོ་ཞིང་དལ་གྱིས་འབབ་པའི་ཆུ་ཀླུང་འདི་དག་འདོད་པའི་དུག་གིས་བརྒྱལ་
བར་བྱེད་པའི་བུད་མེད་མིན་ལ། རང་ཉིད་ཀྱི་གཡས་གཡོན་དུ་བག་ཕེབས་
ཅིང་བདེ་བར་རྒྱུ་བའི་རི་དྭགས་འདི་རྣམས་ཀྱང་ཁྱིམ་དུ་འཚོང་བར་བྱེད་པའི་
བུ་དང་ཚ་བོ་མིན་ཏེ། དེ་ལྟར་ཐམས་ཅད་གཙང་ཞིང་དག་པ་ཁོ་ནར་གནས་
པ་དེའི་ཕྱིར་བདག་ཉིད་ཡིད་ལ་དགའ་བ་ཉམས་སུ་མྱོང་ངོ༌། །ཞེས་ཁྱིམ་ནས་
བྱུང་སྟེ་ནགས་ཁྲོད་དུ་ཆོས་བྱེད་པ་ཞིག་གིས་སྨྲས་པ་ལྟར་བྱས་པ་སྟེ། ཁྱིམ་
དང་ནགས་ཚལ། ཆུ་ཀླུང་དང་བུད་མེད། རི་དྭགས་དང་བུ་ཚ་བཅས་ཕན་
ཚུན་གཅིག་ལ་གཅིག་མི་ལྡན་ཞིང་ཡིན་པ་མི་སྲིད་པའི་རྒྱུ་དངོས་མེད་དེ་རྣམས་
ཀྱིས་འབྲས་བུ་དགའ་བ་དངོས་པོར་གྱུར་པ་ཞིག་སྐྱེད་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
རྣམ་གསུམ་ཆས་ཀྱི་གོས་བཟང་གོ་ཁྲབ་མིན།།
ལུང་དང་རིགས་ཚུལ་རྣོན་པོ་མཚོན་ཆ་མིན།།
ལེགས་བཤད་སྨྲ་བའི་གྲྭ་འདི་གཡུལ་གྱི་ངོ་།།
མ་ལགས་དེ་ཕྱིར་བདག་གི་སེམས་དགའ་འོ། །ཞེས་པ་ལྟ་བུའམ།
ཡང་ན། (རང)མཐའ་ཡས་ཆུ་གཏེར་དགུང་སྔོན་ནམ་མཁའ་མིན།།
དངུལ་མདོག་གྲུ་གཟིངས་མཁའ་བསྐྱོད་འཕུར་གྲུ་མིན།།
ལང་ལོང་འཕྱུར་འདི་སྤྲིན་ནག་འཁྲིགས་པ་མིན།།
དེ་ཕྱིར་བདག་ཀྱང་བག་ཕེབས་ངང་ནས་བསྐྱོད། །ཅེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་བཅུ་པ་སྤངས་ནས་མེད་པའི་བྱེད་རྒྱུ་ནི། །
རྒྱུ་གང་སྤངས་པས་འབྲས་བུ་གཞན།
356



ཐོབ་བརྗོད་སྤངས་ནས་མེད་རྒྱུའི་རྒྱན།།
རྒྱུ་གང་ཞིག་ལ་ཡིད་འབྱུང་ནས་གཏན་དུ་སྤངས་པས། འབྲས་བུ་དངོས་
པོ་གཞན་ཐོབ་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཤིན་ཏུ་མ་བརྟགས་སྤྱོད་ངན་ནི།།
འཕགས་པ་རྣམས་ལ་ཡོད་མ་ཡིན།།
དེ་ཕྱིར་དེ་དག་རྣམས་ཀྱི་ནི།།
ཕུན་ཚོགས་ཐམས་ཅད་རྟག་ཏུ་འཕེལ།།
ཞེས་པ་སྟེ། གོ་དོན་ནི། བྱ་བར་འོས་པ་དང་མི་འོས་པའི་གནས་ལ་མ་བརྟགས་མ་
དཔྱད་པར་གང་བྱུང་གྱ་ཚོམ་དུ་སྤྱོད་པའི་བྱ་སྤྱོད་ངན་པ་ནི། འཕགས་པ་སྟེ་
སྐྱེས་བུ་དམ་པ་ཡ་རབས་རྣམས་ལ་ཡོད་པ་མ་ཡིན་ཏེ། དེ་དག་གིས་བྱ་བ་གང་
ལའང་ཤིན་ཏུ་བརྟགས་ཤིང་དཔྱད་ནས་བྱེད་པའི་རྒྱུ་མཚན་གྱིས་ཚེ་འདི་དང་
ཕྱི་མའི་ཕུན་སུམ་ཚོགས་པ་ཐམས་ཅད་དུས་རྟག་ཏུ་འཕེལ་ཞིང་རྒྱས་པར་་་་་
འགྱུར་རོ། །ཞེས་མ་བརྟགས་མ་དཔྱད་པར་བྱས་པའི་སྤྱོད་ངན་རྣམས་སྤངས་
ཟིན་ནས་མེད་པའི་རྒྱུ་དངོས་མེད་དེས་ཕུན་སུམ་ཚོགས་པའི་འབྲས་བུ་དངོས་
པོར་གྱུར་པ་བསྐྱེད་པར་སྟོན་པ་ལྟ་བུའོ།། །
གོ་དོན་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་
དགའ་བློས། །
དོན་མེད་གཡེང་བའི་རྩ་བ་ངོ་སྲུང་དང་།།
འཛིན་ཆགས་འབྱུང་གནས་ནོར་རྫས་རིང་སྤངས་པས།།
བྱ་བཏང་ཐུབ་པ་རྣམས་ཀྱི་ཐུགས་རྒྱུད་ལ།།
357



ལེགས་པའི་ཡོན་ཏན་ཚོགས་རྣམས་ངང་གིས་འཕེལ། །ཞེས་པ་ལྟ་
བུའམ།
ཡང་ན། (རང)རང་ཉིད་མཆོག་ཏུ་འཛིན་པ་ཁེངས་པའི་སེམས།།
ཡོངས་སུ་སྤངས་པས་ཡོན་ཏན་རྒྱ་མཚོ་ཆེར།།
ཆུ་བོ་ཇི་བཞིན་ཁྱོད་ལ་འདུ་བ་ཡིས།།
ངོ་མཚར་འདི་དག་གང་གིས་འགོག་པར་ནུས། །ཞེས་པ་ལྟ་བུའོ།།
གོང་གསལ་དཔེར་བརྗོད་བཞི་པོ་དེ་རྣམས་རྒྱུ་དངོས་མེད་ལས་འབྲས་བུ་
དངོས་པོར་གྱུར་པ་སྐྱེད་པར་སྟོན་པའི་རྒྱུ་རྒྱན་ཡིན་ནོ། ་
རྒྱུ་ཡི་རྒྱན་གྱི་ནང་གསེས་བཅུ་གཅིག་པ་རྒྱུ་དངོས་མེད་ལས་འབྲས་བུ་དངོས་་་་
མེད་སྐྱེས་པ་ནི།
རྒྱུ་ལ་དགག་ཚིག་བརྩེགས་མར་སྦྱར།།
བརྟག་པ་མཐའ་བཟུང་ཚིག་བརྗོད་པས།།
འབྲས་བུ་མ་འོངས་མེད་སྐྱེད་སྟོན།།
རྒྱུ་མེད་པས་ནི་འབྲས་མེད་སྐྱེད།།
བརྗོད་པར་འདོད་པའི་རྒྱུ་དེ་ལ་དགག་ཚིག་སྔ་ཕྱི་ཉིས་བརྩེགས་སུ་སྦྱར་་་་་
ནས་བརྟག་པ་མཐའ་བཟུང་གི་ཚིག་བརྗོད་པས། འབྲས་བུ་མ་འོངས་པ་དངོས་
སུ་མེད་པ་ཞིག་སྐྱེ་བར་འགྱུར་བར་སྟོན་པ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྐྱེད་ཚལ་ས་ཧ་ཀཱ་ར་རྣམས། །
སྟེ་མ་མ་འཁྲུངས་པ་མིན་ན།།
མགྲོན་པོ་རྣམས་ཀྱི་བུད་མེད་ནི།།
358



ཏིལ་བཅས་ཁྱོར་ཆུ་སྦྱིན་བྱར་འགྱུར།།
ཅེས་པ་སྟེ། གོ་དོན་ནི། སྐྱེད་མོས་ཚལ་གྱི་ས་ཧ་ཀཱ་ར་སྟེ་ཙུ་ཏའི་ཤིང་དེ་ལ་སྙེ་
མ་མ་འཁྲུངས་པ་མིན་ན་ཞེས་སྙེ་མ་མ་འཁྲུངས་པ་དགག་བྱར་བྱས་ནས། སླར་
ཡང་དེ་ལ་དགག་ཚིག་སྦྱར་བས་བརྟག་པ་མཐའ་བཟང་གི་ཚིག་དེས་རྒྱུ་དངོས་
མེད་དུ་བཞག་སྟེ། དེ་ལྟར་ཤིང་དེ་ལ་སྙེ་མ་འཁྲུངས་པ་མགྲོན་པོའི་བུད་མེད་
མཛའ་བོ་དང་བྲལ་བས་ཉེན་པ་རྣམས་ཀྱིས་མཐོང་བའི་ཚེ་ཆགས་པའི་མེས་་་་་
བསྲེགས་ནས་ཏིལ་དང་བཅས་པའི་ཁྱོར་ཆུ་སྦྱིན་བྱར་འགྱུར་བ་སྟེ་ཤི་བར་་་་་་་
འགྱུར་རོ་ཞེས་ཕུལ་བྱུང་གི་ཉམས་ཀྱིས་འུད་ཆེན་པོས་བརྗོད་པ་ལྟ་བུའོ།།
(སྐབས་འདིར་ཏིལ་བཅས་ཁྱོར་ཆུ་སྦྱིན་བྱ་ཞེས་པ་ཤི་བའི་མིང་གི་རྣམ་་་་
གྲངས་སུ་འགྱུར་བའི་རྒྱུ་མཚན་ནི། མི་ཤི་བ་ལ་ཏིལ་དང་བཅས་པའི་ཁྱོར་ཆུ་
སྦྱིན་པ་ནི་ཆོས་ལུགས་གང་གི་སྲོལ་ཡང་མ་ཡིན་པར་རྒྱ་གར་བའི་འཇིག་རྟེན་
ཁྱིམ་པ་རྣམས་ཀྱི་ཡུལ་སྲོལ་ལ། ཤུལ་དུ་གསོན་པོར་གནས་པའི་མི་རྣམས་ཀྱིས་
གཤིན་པོའི་དོན་དུ་དགེ་སྒྲུབ་བྱས་པ་དེ་གཤིན་པོ་དེས་ཐོབ་པར་བྱ་བའི་ཕྱིར།
བྲམ་ཟེ་གཙང་མ་ཞིག་གཤིན་པོ་དེ་ལ་ཏིལ་དང་བཅས་པའི་ཁྱོར་ཆུ་སྦྱིན་ནས་་་་
བསྔོ་བ་དང་སྨོན་ལམ་བྱེད་པའི་སྲོལ་ཡོད་པ་ལ་བསམས་ནས་མིང་དེ་ལྟར་་་་་་
བཏགས་པའོ།།）
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་
དགའ་བློས།
གཞོན་དུས་ཤེས་བྱ་རིག་པའི་གནས་ཀུན་ལ།།
གུས་རྟག་བརྩོན་པས་མ་བསླབ་པ་མིན་ན།།
འཆད་རྩོད་རྩོམ་པ་གང་ལའང་ཐོགས་མེད་ཀྱི།
359



མཁས་པའི་སྙན་གྲགས་ཕྱོགས་ཀུན་འགེངས་པར་འགྱུར།།ཞེས་པ་ལྟ་
བུའམ།
ཡང་ན། (རང)སྔོན་རབས་གནམ་རིག་མཁས་པས་འཇིག་རྟེན་ཁམས།།
ཟླུམ་པོའི་གཟུགས་སུ་མ་ཤེས་པ་མིན་ན།།
ལེ་དབར་ཁྲི་ཕྲག་དུ་མའི་མཚོ་ཐོག་ཏུ།།
གྲུ་གཟིངས་བསྐྱོད་པའི་ངལ་བ་འབྱུང་མི་འགྱུར། །ཞེས་པ་ལྟ་བུའོ།།
རྒྱུ་ཡི་རྒྱུན་གྱི་ནང་གསེས་བཅུ་གཉིས་པ་རིང་འབྲས་ཀྱི་རྒྱུ་ནི།
རིང་ན་གནས་པའི་རྒྱུ་གང་ལས།།
འབྲས་བུ་སྐྱེད་སྟོན་རིང་འབྲས་རྒྱུ།།
བརྗོད་པར་འདོད་པའི་རྒྱུ་དེ་འབྲས་བུ་དང་ཐག་རིང་དུ་གནས་ཀྱང་། རྒྱུ་
དེའི་ནུས་པས་འབྲས་བུ་དེ་རང་དབང་མེད་པར་འགྲུབ་པར་སྟོན་པ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ལུས་ཅན་ཁྱོད་མིག་ཟུར་ཅེས་པ།།
རྒྱལ་བྱེད་ལུས་སྐྱེས་དག་གི་མཚོན།།
གང་དེ་གཞན་ལ་རབ་འཕངས་པ།།
དེ་ཡིས་བདག་གི་ཡིད་ཀྱང་བཅོམ།།
ཞེས་པ་སྟེ། གོ་དོན་ནི། ཀྱེ་ལུས་ཅན་མ་ཞེས་བོས་ནས། འཇིག་རྟེན་ན་ཡོངས་སུ་
གྲགས་པའི་མཚོན་ཆས་ནི་གང་ལ་འཕངས་པ་དེ་འབིགས་པ་ཡིན་པ་ལ། ཁྱོད་
ཀྱི་ཟུར་མིག་ཅེས་མིང་དུ་བཏགས་པ་འགྲོ་བ་ཀུན་ལས་རྒྱལ་བར་བྱེད་པའི་ལུས་
སྐྱེས་ཏེ་འདོད་ཆགས་ཀྱི་མཚོན་ཆ་འདི་ཁྱོད་ཀྱི་གཞོམ་བྱ་སྐྱེས་པ་གང་ལ་རབ་
ཏུ་འཕངས་པ་དེ་ཡིས་འབེན་དུ་མ་བྱས་པ་བདག་གི་ཡིད་ཀྱང་གཞོམ་མོ།
360



ཞེས་རྒྱུ་དང་འབྲས་བུའི་བར་ཐག་རིང་པོས་ཆོད་ཀྱང་འབྲས་བུ་རང་དབང་་་་་
མེད་པར་འགྲུབ་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་
དགའ་བློས།།
རབ་དཀར་ལག་ལྡན་དབང་པོའི་སྟེང་འགྱིང་བའི།།
འཆི་མེད་གཙོ་བོའི་སྲ་མཁྲེགས་རྡོ་རྗེ་ཡིས།།
ས་འཛིན་བགྲོད་པ་མ་ལུས་བཅོམ་པ་ན།།
སྦྱིན་སྐྱེས་མ་ཡི་མངལ་ཁུར་ཅིག་ཅར་ལྷུང་། །ཞེས་པ་ལྟ་བུའམ།
ཡང་ན། (རང)ས་འོག་རབ་གནས་ཚ་ཚ་འཕྲོ་བ་ཡི།།
ཤུགས་དྲག་མེ་ལྕེ་འབར་བའི་ཞུན་མའི་ཚོགས།།
ནོར་འཛིན་སྟེང་དུ་འཐོར་ཚེ་རྒྱུ་སྐར་ཚོགས།།
འབྲོས་པར་མ་ནུས་སྐར་མདའི་ཟོལ་གྱིས་ལྷུང་། །ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་བཅུ་གསུམ་པ་རྒྱུ་འབྲས་ལྷན་ཅིག་པ་ནི།
རྒྱུ་དང་འབྲས་བུ་ལྷན་ཅིག་ཏུ།།
འབྱུང་སྟོན་རྒྱུ་འབྲས་ལྷན་ཅིག་པ།།
བརྗོད་པར་འདོད་པའི་དངོས་པོ་གང་གི་རྒྱུ་དང་འབྲས་བུ་གཉིས་སྔ་ཕྱི་་་
མེད་པར་ལྷན་ཅིག་ཏུ་འབྱུང་བར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྐྱེས་བུ་ལུས་སྐྱེས་ཀྱིས་མྱོས་པའི།།
རྣམ་འཕྲུལ་སྣ་ཚོགས་ལྷན་ཅིག་ཉིད།།
བུད་མེད་རྣམས་ལ་བུ་མོ་ནི།།
361



ཡོངས་སུ་ནུབ་པའི་ན་ཚོད་སྐྱེས།།
ཞེས་པ་སྟེ། གོ་དོན་ནི། སྐྱེས་བུ་རྣམས་ཀྱི་ལུས་སྐྱེས་འདོད་པས་ཡོངས་སུ་མྱོས་
པའི་རྣམས་འགྱུར་མིག་འབུར་ཚུགས་སུ་ལྟ་བ་ལ་སོགས་པ་དངོས་སུ་མཐོང་བ་
དང་དུས་གཅིག་ཏུ། བུད་མེད་རྣམས་ལ་བུ་མོ་གཞོན་ནུ་མའི་ན་ཚོད་ཀྱི་དུས་
སྐབས་ནུབ་ཅིང་ཡོལ་ནས་འདོད་པ་བསྟེན་རན་པའི་ན་ཚོད་དར་ལ་བབས་པ་
སྐྱེས་སོ། །ཞེས་རྒྱུ་བུད་མེད་ལང་ཚོ་དར་བ་དེ་དང་། འབྲས་བུ་སྐྱེས་པ་འདོད་
ཆགས་ཀྱིས་ཡིད་མྱོས་པ་གཉིས་དུས་སྔ་ཕྱི་མེད་པར་མཉམ་དུ་འགྲུབ་པར་སྟོན་
པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་་
དགའ་བློས།།
མཁས་པའི་ལེགས་བཤད་དགའ་སྟོན་འགྱེད་པ་དང་།།
བསྟན་པའི་བསྲེ་བསླད་སེལ་བ་ལྷན་ཅིག་ཉིད།། ་
སྐལ་བཟང་གདུལ་བྱ་རྣམས་ཀྱི་བློ་མིག་ཕྱེ།།
མ་ནོར་བླང་དོར་ཅིག་ཅར་རྣམ་པར་བཀྲ། །ཞེས་པ་ལྟ་བུའམ།
ཡང་ན། (རང》ཞུམ་མེད་དཔའ་བོ་གཡུལ་དུ་འཇུག་པ་དང་།།
འཇིགས་པའི་ང་རོ་སྒྲོགས་པ་ལྷན་ཅིག་ཉིད།།
སྟོབས་ལྡན་དགྲ་སྡེའི་དཔུང་ཚོགས་བཅོམ་པ་ཡི།།
རྒྱལ་ཁའི་བ་དན་དམར་པོ་མཐོན་པོར་བསྒྲེངས། །ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་བཅུ་བཞི་པ་རྒྱུ་ལས་འབྲས་བུ་སྔ་བ་ནི།
འབྲས་བུ་སྔོན་དང་དེ་རྗེས་རྒྱུ།།
འགྲུབ་སྟོན་རྒྱུ་ལས་འབྲས་བུ་སྔ།།
362



སྤྱིར་འབྲས་བུའི་རྗེས་སུ་རྒྱུ་འགྲུབ་པ་མི་སྲིད་ཀྱང་བརྗོད་འདོད་ཀྱི་དབང་
གིས་འབྲས་བུ་སྔོན་དུ་གྲུབ་ཟིན་པའི་རྗེས་སུ་རྒྱུ་དེ་གཞི་ནས་འབྱུང་བར་སྟོན་
པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྔར་ཉིད་རི་དྭགས་མིག་ཅན་མའི།།
ཆགས་པའི་རྒྱ་མཚོ་རྒྱས་པར་གྱུར།།
ཕྱིས་ནས་འོད་ཟེར་རབ་འཕྲོ་བའི།།
ཟླ་བ་ཡི་ནི་དཀྱིལ་འཁོར་ཤར།།
ཞེས་པ་སྟེ། གོ་དོན་ནི། ཟླ་བ་ཤར་བའི་སྔར་ཉིད་དུ་རི་དྭགས་མིག་ལྡན་མ་
མཛེས་མ་རྣམས་ཀྱི་ཆགས་པའི་རྒྱ་མཚོ་རྒྱས་པ་བྱུང་ཞིང་། དེའི་ཕྱི་ནས་འོད་
ཟེར་རབ་ཏུ་འཕྲོ་བའི་ཟླ་བའི་དཀྱིལ་འཁོར་ཤར་རོ། །ཞེས་པ་འདིར་ཟླ་བ་
ཤར་བ་དང་། མཛེས་མའི་འདོད་ཆགས་རྒྱས་པ་གཉིས་རྒྱུ་འབྲས་གོ་ལྡོག་ནས།
འབྲས་བུ་མཛེས་མའི་འདོད་ཆགས་རྒྱས་པ་སྔོན་དུ་གྲུབ་ཟིན་པའི་རྗེས་སུ། དེའི་
རྒྱུ་ཟླ་བ་ཤར་བ་གཞི་ནས་འབྱུང་བར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས།
མཁན་སློབ་དྲུང་དུ་སོ་ཐར་སྡོམ་པ་གསུམ།།
རིམ་པ་ཅན་དུ་ཆོ་ག་ཚད་ལྡན་གྱིས།།
སྔར་ཉིད་ཐོབ་ལ་སྲིད་ལས་ངེས་འབྱུང་བའི།།
བློ་གྲོས་དེ་ནི་བདག་གིས་རྗེས་སུ་རྙེད། །ཅེས་པ་ལྟ་བུའམ།
ཡང་ན། (རང)སྔར་ཉིད་མཛད་རྗེས་དྲི་བསུང་འཕྲོ་བ་ཡི།།
363



རྗེས་དྲན་དགའ་གུས་པདྨོ་བཞད་པའི་མོད།།
ཕྱིས་ནས་ཀྲོའུ་ཙུང་ལི་ཡི་འཛུམ་ཞལ་གང་།།
དྭངས་གསལ་སེམས་ཀྱི་མེ་ལོང་ཡངས་པོར་འཆར། །ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་བཅོ་ལྔ་པ་རིགས་མིན་གྱི་རྒྱུ་ནི།
རྒྱུ་དེས་འབྲས་བུ་མི་འོས་པ།།
གཞན་ཞིག་སྐྱེད་སྟོན་རིགས་མིན་རྒྱུ།།
བརྗོད་པར་འདོད་པའི་རྒྱུ་དེས་མི་འོས་པའི་འབྲས་བུ་གཞན་ཞིག་ལྡོག་སྟེ་
སྐྱེད་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ལྷ་གཅིག་ཁྱོད་ཀྱི་ཞབས་གཉིས་པོ།།
དམར་བའི་ཉི་གཞོན་ལ་རེག་པས།།
རྒྱལ་པོ་རྣམས་ཀྱི་ལག་པ་ཡི།།
པདྨ་ཟུམ་པར་བྱེད་པ་ཅི།།
ཞེས་པ་སྟེ། གོ་དོན་ནི། ཀྱེ་ལྷ་གཅིག་ཁྱོད་ཀྱི་ཞབས་མཐིལ་གཉིས་པོ་དམར་
བའི་ཉི་མ་གཞོན་ནུ་ལ་རེག་པས། རྒྱལ་པོ་གཞན་དག་གི་ཕྱག་འཚལ་བའི་ལག་
པའི་པདྨོ་ཐལ་མོ་ཟུམ་པར་བྱེད་པ་ཅི་སྟེ། འདིར་ཉི་མ་དང་པདྨོ་བཏགས་པ་
བ་ཡིན་པ་ལས་དངོས་མིན་ཡང་། ཉི་མས་པདྨོ་ཁ་ཟུམ་པར་བྱེད་པ་མི་རིགས་
ཤིང་ངོ་མཚར་ཆེ་བར་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
མཁས་མང་བཞེད་པའི་རྗེས་སུ་དཎྜི་ཡི།།
ཚིག་རྒྱན་འཁྱོག་པོར་གྱུར་པ་མ་བཟོད་པའི།།
364



ཉམ་ཆུང་རྨོངས་པས་གཞུང་དོན་དྲང་པོ་རུ།།
སྲོང་བའི་དཔེར་བརྗོད་འགྲུབ་དེ་རིགས་སམ་ཅི། །ཞེས་པ་ལྟ་བུའམ།
ཡང་ན། (རང) སྔོན་བྱོན་མཁས་པའི་སྙན་འགྲེལ་ནོར་བུའི་ཕྲེང་།།
ངོ་མཚར་གཅིག་ལས་གཅིག་ཆེ་རྣམ་མང་མདུན།།
རང་མཉམ་བློ་ངོར་ལེགས་འཚམས་དོན་འགྲེལ་གྱི།།
མེ་ཏོག་དོ་ཤལ་བསྟར་འདི་འོས་སམ་ཅི། །ཞེས་པ་ལྟ་བུའོ།།
རྒྱུ་ཡི་རྒྱན་གྱི་ནང་གསེས་བཅུ་དྲུག་པ་རིགས་པའི་རྒྱུ་ནི།
རྒྱུ་དེས་འོས་པའི་འབྲས་བུ་གཞན།།
སྐྱེ་བར་སྟོན་གང་རིགས་པའི་རྒྱུ།།
བརྗོད་པར་འདོད་པའི་རྒྱུ་དེས་འགྲུབ་པར་འོས་པའི་འབྲས་བུ་གཞན་སྐྱེ་
བར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱོད་ཀྱི་ཞབས་སེན་ཟླ་བ་ཡི།།
འོད་ཟེར་ཀུནྡ་དྲི་མེད་རྣམས།།
ས་སྐྱོང་རྣམས་ཀྱི་ལག་པ་ཡི།།
པདྨ་ཟུམ་པར་བྱེད་ལ་དབང་།།
ཞེས་པ་སྟེ། གོ་དོན་ནི། རྒྱལ་པོ་ཁྱོད་ཀྱི་ཞབས་སེན་མཆོག་ཏུ་མཛེས་པའི་ཟླ་
བ་འདིའི་འོད་ཟེར་ཀུནྡ་དྲི་མ་མེད་པའི་མདངས་འཕྲོ་བ་རྣམས། ས་གཞི་སྐྱོང་
བའི་རྒྱལ་ཕྲན་རྣམས་ཀྱི་ཕྱག་འཚལ་བའི་ལག་པའི་པདྨ་ཟུམ་པར་བྱེད་པ་ལ་་་་་
དབང་ངོ་། །ཞེས་བརྗོད་འདོད་ཀྱིས་བཏགས་པའི་ཟླ་བས་བརྗོད་འདོད་ཀྱིས་
བཏགས་པའི་པདྨ་ཁ་ཟུམ་པར་བྱེད་རིགས་ཤིང་ངོ་མཚར་བས་ན་རིགས་པའི་
365



རྒྱུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
སྐྱེས་ཐོབ་གསལ་བའི་བློ་དེ་དམ་པ་ཡི། །
མགོན་གྱིས་ཟིན་པས་དཀའ་བའི་གནད་རྣམས་ཀུན།།
མུར་མུར་སུབ་སུབ་མ་ཡིན་མཐའ་ཆོད་པར།།
འགྲེལ་ནུས་འདི་ཡང་འོས་ཤིང་རིགས་པ་ཉིད།།ཅེས་པ་ལྟ་བུའམ།
ཡང་ན། (རང） སྙན་ཚིག་རྒྱུད་མང་འཁྲོལ་བ་མང་མཆིས་ཀྱང་།།
དེང་རབས་ཁྱད་ཆོས་མཚོན་པའི་དོན་བཟང་རྣམས།།
གདངས་སུ་ལེགས་བཀུག་དྲི་ཟའི་གླིང་བུ་འདི། །
དང་པོའི་ལས་ཅན་ཐོས་འཛིན་རྒྱུན་དུ་འོས། །ཞེས་པ་ལྟ་བུའོ།།
གོང་གསལ་གྱི་དཔེར་བརྗོད་རྗེས་མ་གསུམ་པོ་འདི་ལ་རྩ་བའི་དཔེར་་་་་
བརྗོད་དུ་གཟུགས་ཅན་གྱི་རྒྱན་ཡོད་པ་ནི་དཔེར་བརྗོད་ཀྱི་ཞར་ལས་ཐོན་པ་་་་
ཡིན་གྱི་ངེས་པར་དགོས་པ་མ་ཡིན་ཞིང་། རིགས་མིན་གྱི་རྒྱུ་དང་འགལ་བའི་
རྒྱན་གྱི་ཁྱད་པར་ཡང་། འགལ་བའི་རྒྱུན་ལ་འགལ་ཟླ་ཕན་ཚུན་ལྷན་ཅིག་ཏུ་
འགྲོགས་པར་སྟོན་པ་ཡིན་ལ། རིགས་མིན་གྱི་རྒྱུ་ནི་རྒྱུ་གང་ཡང་རུང་བ་ཞིག་
གིས་འབྲས་བུ་མི་འོས་པ་གཞན་ཞིག་འགྲུབ་པར་སྟོན་པ་ཡིན་གྱི། དངོས་པོ་
འགལ་བ་རིགས་གཉིས་ཕན་ཚུན་མཉམ་དུ་གནས་པར་སྟོན་པ་མ་ཡིན་པའི་་་་་
ཁྱད་པར་ཡོད་དོ། །
(17)དོན་རྒྱན་སོ་ལྔའི་ནང་གསེས་བཅུ་བཞི་པ་ཕྲ་མོའི་རྒྱུན།
(༡)ཕྲ་མོའི་རྒྱན་གྱི་ངོ་བོ་སྤྱིར་བཤད་པ།
ཕྱི་ནང་རྣམ་འགྱུར་བརྡ་སོགས་ཀྱིས།།
366



བསམ་དོན་གོ་བྱེད་ཕྲ་མོའི་རྒྱན།།
ནང་གི་བསམ་པ་འགའ་ཞིག་ཤེས་པར་བྱ་བའི་དོན་དུ་བསམ་དོན་དངོས་
སུ་མ་བརྗོད་པར་རྣམ་འགྱུར་དང་བརྡ་སོགས་ཀྱི་སྒོ་ནས་སྐབས་དོན་གོ་ནུས་པ་
ཞིག་ལ་ཕྲ་མོའི་རྒྱན་ཞེས་བརྗོད་པ་ཡིན་ནོ།།
(༢)ཕྲ་མོའི་རྒྱན་གྱི་རྣམ་གྲངས་བཤད་པ།
དབྱེ་ན་ཟུར་གྱི་ཕྲ་མོ་དང་། །
རྣམ་པའི་ཕྲ་མོ་གཉིས་སུ་འདོད།།
ཕྲ་མོའི་རྒྱན་དེ་ལ་ནང་གསེས་ཀྱིས་དབྱེ་ན། ༡ཟུར་གྱི་ཕྲ་མོ་དང་། ༢རྣམ་
པའི་ཕྲ་མོ་ཞེས་པའི་རིགས་གཉིས་སུ་ཕྱེའོ།།
(༣)ཕྲ་མོའི་རྒྱན་སོ་སོའི་ངོས་འཛིན་བཤད་པ།
ཕྲ་མོའི་རྒྱན་གྱི་ནང་གསེས་དང་པོ་ཟུར་གྱི་ཕྲ་མོ་ནི།
བསམ་དོན་མཚོན་བྱེད་ཕྱི་ཡི་བརྡས།།
གོ་བྱེད་ཟུར་གྱི་ཕྲ་མོར་འདོད།།
རང་གི་བསམ་དོན་དངོས་བརྗོད་པར་མི་ནུས་པའི་སྐབས་སུ། དེ་ཉིད་
མཚོན་པའི་ཕྱི་ཡི་བརྡ་ཙམ་གྱི་སྒོ་ནས་ཕ་རོལ་པོར་གོ་བ་སྐྱེད་ཐབས་བྱེད་པ་་་་་
ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ། ་
ནམ་ཞིག་འུ་ཅག་འགྲོག་འགྱུར་ཞེས།།
ཚོགས་སུ་བརྗོད་པར་མ་བཟོད་པའི།།
མཛའ་བོ་རིག་ནས་བུད་མེད་ཀྱིས།།
རྩེ་དགའི་པདྨ་ཟུམ་པར་བྱས།།
367



ཞེས་པ་སྟེ། གོ་དོན་ནི། ནམ་ཞིག་འུ་ཅག་གཉིས་མཉམ་དུ་འགྲོག་པར་འགྱུར་
རོ་ཞེས་བརྗོད་པར་འདོད་ཀྱང་། སྐྱེ་བོས་གང་བའི་ཚོགས་ཀྱི་དབུས་སུ་ངོ་ཚ་
ནས་བརྗོད་པར་མ་ནུས་པའི་སྐྱེས་ཕྲན་ལང་ཚོ་ཅན་གྱི་བསམ་པ་དེ་བུད་མེད་
མཛེས་མ་ཤེས་རིག་ཅན་དེས་རིག་ནས། ལག་པས་པདྨ་ཟུམ་པའི་བརྡ་ཙམ་
ཞིག་བསྟན་ནོ། །ཞེས་དུས་བཏབ་པའི་ཚིག་བརྗོད་པར་མ་བཟོད་པའི་མཛའ་བོ་
དེ་ལ་མཛེས་མ་ཤེས་རབ་ཅན་གྱིས་རང་གི་ལག་པས་མེ་ཏོག་པདྨ་ཁ་ཟུམ་པའི་
བརྡ་རྩེད་མོའི་ཚུལ་དུ་བྱས་པ་དེས་མེ་ཏོག་ཁ་ཟུམ་པའི་དུས་ནི་མཚན་མོ་ཡིན་
པས་དེའི་དུས་སུ་མཉམ་དུ་འགྲོག་པར་ཟུར་གྱིས་གོ་བརྡ་སྤྲད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཚོགས་དབུས་ལང་ཚོ་རབ་རྫོགས་ཟླ་བཞིན་མས།།
དངུལ་དཀར་དྲི་མེད་ལས་གྲུབ་བཞིན་གྱི་སྣོད།།
མཁའ་ལ་འཕྱར་ཏེ་ས་གཞིར་བཙུགས་པའི་འགྲམ།།
ཀུནྡའི་མེ་ཏོག་ཟུང་ཞིག་བཞག་ནས་སོང་། །ཞེས་པ་ལྟ་བུའམ།
ཡང་ན། (རང)ནོར་འཛིན་དགའ་མ་གདུང་བའི་དྲོད་འབར་ཚེ།།
བཞིན་གྱི་འཛུམ་མདངས་མི་མངོན་སྐྱེ་བོ་འགའ།།
སྔོ་ལྗང་ཤིང་ལོའི་དུམ་བུ་ཆུང་ངུ་ཞིག།
མཛེས་རྒྱན་ཚུལ་དུ་དལ་བུས་གཡོབ་ཅིང་བསྐྱོད། །ཅེས་པ་ལྟ་བུའོ།།
ཕྲ་མོའི་རྒྱན་གྱི་ནང་གསེས་གཉིས་པ་རྣམ་པའི་ཕྲ་མོ་ནི།
བསམ་དོན་མ་སྨོས་རྣམ་འགྱུར་གྱིས།།
དོན་སྟོན་རྣམ་པའི་ཕྲ་མོ་འོ།།
བསམ་དོན་དངོས་ཚིག་ལ་དངོས་སུ་མ་བརྗོད་པར་ལུས་ཀྱི་རྣམ་འགྱུར་ཕྲ་
368



མོ་ཞིག་བསྟན་པས་བསམ་དོན་གོ་བར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
གླུ་ཡི་མདུན་སར་ཁྱོད་ལ་མིག།
གཏད་པས་གདོང་གི་ཆུ་སྐྱེས་དེར།།
ཆགས་པ(དམར་མདངས)འབར་ཞིང་རྒྱས་པ་ཡི།།
མཛེས་པ་ཅི་ཡང་བྱུང་བར་གྱུར།།
ཅེས་པ་སྟེ། གོ་དོན་ནི། སྐྱེ་བོ་མང་པོ་གླུ་གར་གྱིས་དགའ་རྩེད་ལ་རོལ་བའི་
མདུན་ས་ན་བདག་གི་མིག་ཁྱོད་ལ་གཏད་པ་སྟེ་བལྟས་པས། ། དེའི་སྐབས་སུ་
ཁྱོད་ཀྱི་གདོང་གི་ཆུ་སྐྱེས་དེར་དམར་མདངས་འབར་ཞིང་རྒྱས་པའི་མཛེས་་་་་་་
ཆོས་ཀྱི་རྣམ་པ་ཅི་ཡང་བྱུང་བར་གྱུར་ཏོ། །ཞེས་པ་འདིར། ཕ་རོལ་པོའི་བསམ་
དོན་གྱི་ངོ་བོ་འདོད་པའི་ཆགས་པ་ཚིག་ལ་དངོས་སུ་མ་བརྗོད་པར། དེ་ཉིད་
བསམ་པའི་ནང་དུ་གནས་པ་མཚོན་པའི་རྣམ་འགྱུར་གདོང་གི་དམར་མདངས་
སྔར་ལས་གསལ་ཞིང་རྒྱས་པའི་མཛེས་པ་དེ་མཐོང་བར་སྨྲས་ནས། ཕ་རོལ་པོའི་
བསམ་དོན་དངོས་རྣམ་འགྱུར་གྱི་སྒོ་ནས་མཚོན་པར་བྱེད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
བུད་མེད་སྒྱུ་མའི་ཚུལ་མཐོང་གཞོན་ནུ་དེའི།།
མཛེས་པའི་རྣམ་འགྱུར་གསལ་བ་དམར་པོའི་བཞིན།།
གཡོ་མེད་ལྷ་ཡི་རྗེས་སོང་འདྲེན་བྱེད་ཀྱིས།།
མཐོང་ནས་སྙིང་ལ་འདའ་དཀའི་དམ་ཚིག་བྱས། །ཞེས་པ་ལྟ་བུའམ།
ཡང་ན། (རང)ཡུན་ཐུང་ཚེ་ཡི་བགྲང་བྱ་འདས་པའི་གྲངས།།
མྱུར་མགྱོགས་དབུགས་ཀྱི་རྒྱུ་བའི་འགྲོ་འོང་ལ།།
369



ལེགས་པར་བརྟགས་པས་གཞོན་ནུའི་ལང་ཚོ་དེ།།
མདང་གི་རྨི་ལམ་བཞིན་དུ་སླར་ཡང་དྲན། །ཞེས་པ་ལྟ་བུའོ།།
ཕྲ་མོའི་རྒྱན་འདི་དང་། གོང་དུ་བཤད་པའི་བསྡུས་བརྗོད་ཀྱི་རྒྱན་གཉིས་
མི་འདྲ་སྟེ། བསྡུས་བརྗོད་ཀྱི་རྒྱན་ནི་བསམ་དོན་མཚོན་པར་བྱེད་པའི་དཔེ་
དངོས་སུ་བསྟན་ནས་དེའི་ཤུགས་ལ་བརྗོད་དོན་དངོས་གོ་ནུས་པ་ཞིག་ཡིན་ལ།
འདིར་ཕྲ་མོའི་རྒྱན་ལ་ནི་བསམ་དོན་མཚོན་པར་བྱེད་པའི་དཔེ་དངོས་སུ་མ་་་་
བཤད་པར་ལུས་ཀྱི་བརྡའམ་རྣམ་འགྱུར་ཆ་ཤས་ཙམ་ལ་བརྟེན་ནས་གོ་བར་བྱ་
དགོས་པས་ཅུང་ཟད་གོ་དཀའ་བ་ཞིག་ཡིན་ནོ། །
(18)དོན་རྒྱན་སོ་ལྔའི་ནང་གསེས་བཅོ་ལྔ་པ་ཆ་ཡི་རྒྱུན།
(༡)ཆ་ཡི་རྒྱན་གྱི་ངོ་བོ་སྤྱིར་བཤད་པ།
བསྒྲུབ་བྱའི་དོན་གང་སྒྲིབ་བྱེད་ཀྱིས།།
ཟོལ་དུ་ཁ་བསྒྱུར་ཆ་ཡི་རྒྱན།།
རང་གི་ངོ་བོ་གསལ་བོར་མངོན་ཟིན་པ་དེ་ཉིད་བསྒྲིབ་པའམ་སྦེད་པར་
བྱ་བའི་ཆེད་དུ་བསྒྲིབ་བྱའི་རྣམ་པ་དེ་དང་འདྲ་བའི་སྒྲིབ་བྱེད་གཞན་ཞིག་ཏུ་
ཁ་བསྒྱུར་ནས་སྦས་པ་ཞིག་ལ་ཆ་ཡི་རྒྱན་ཞེས་བརྗོད་པ་ཡིན་ནོ།།
(༢)ཆ་ཡི་རྒྱན་གྱི་རྣམ་གྲངས་བཤད་པ།
དབྱེ་ན་བཞི་སྟེ་འོས་པ་དང་།།
མི་འོས་ཟོལ་གྱིས་སྨད་དང་བསྟོད།
ཆ་ཡི་རྒྱན་དེ་ལ་རྣམ་གྲངས་ཀྱི་སྒོ་ནས་དབྱེ་ན་བཞི་ཡོད་དེ། ༡འོས་པའི་
ཆ། ༢མི་འོས་པའི་ཆ། ༣ཟོལ་གྱིས་སྨད་པའི་ཆ། ༤ཟོལ་གྱིས་བསྟོད་པའི་ཆ་
བཅས་སོ།།
370



(༣)ཆ་ཡི་རྒྱན་སོ་སོའི་ངོས་འཛིན་བཤད་པ།
ཆ་ཡི་རྒྱུན་གྱི་ནང་གསེས་དང་པོ་འོས་པའི་ཆ་ནི།
གསལ་ཟིན་འོས་པའི་བསྒྲིབ་བྱའི་དོན།།
དེ་མཐུན་སྒྲིབ་བྱེད་འོས་པ་གཞན།།
ཟོལ་གྱིས་སྨྲས་ཏེ་སྦེད་བྱེད་པ།།
འོས་པའི་ཆ་ཡི་རྒྱུན་དུ་འདོད།།
དངོས་སུ་གསལ་བཞིན་པའི་བསྒྲིབ་བྱ་འོས་པའི་དངོས་པོ་ཞིག དེ་དང་
མཐུན་པའི་སྒྲིབ་བྱེད་འོས་པ་ཞིག་ཟོལ་གྱིས་སྨྲས་པའི་སྒོ་ནས་སྦེད་པར་བྱེད་པ་
ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རྒྱལ་པོའི་བུ་མོ་ལ་ཆགས་དག།
སྤུ་ལོང་རྒྱས་པ་སྲུང་བ་པོས།།
རིག་པར་གྱུར་ལ་ཀྱེ་མ་ཚལ།།
བསིལ་བའི་རླུང་ལྡན་ཡིན་པར་ཤེས།།
ཞེས་པ་སྟེ། གོ་དོན་ནི། རྒྱལ་པོའི་བུ་མོ་མཛེས་ལྡན་མ་ཞིག་ཉུག་རུམ་པའི་
འཁོར་དང་བཅས་ཏེ་རྒྱུ་བར་མཐོང་བའི་འདོད་ལྡན་གྱི་སེམས་ལ་རྒྱལ་པོའི་བུ་
མོར་ཆགས་པའི་ལུས་ཀྱི་སྤུ་ལོང་རྒྱས་པའི་རྣམ་པ་གསལ་བར་གྱུར་པ་དེ། སྲུང་
བ་པོ་སྟེ་ཉུག་རུམ་པས་མཐོང་བར་གྱུར་པ་ནི་བསྒྲིབ་བྱ། དེ་སྦེད་པའི་ཕྱིར་
དུ་ཀྱེ་མ་སྐྱེད་མོས་ཚལ་འདི་ནི་ཤིན་ཏུ་གྲང་ཞིང་བསིལ་བའི་རླུང་དང་ལྡན་པ་
ཞིག་སྟེ། བདག་གི་ལུས་ལ་གྲང་བའི་སྤུ་ལོང་རྒྱས་པར་གྱུར་ཏོ་ཞེས་བརྗོད་
པ་ནི་སྒྲིབ་བྱེད་དེ། བསྒྲིབ་བྱ་ཆགས་སེམས་དང་སྒྲིབ་བྱེད་གྲང་བ་གཉིས་
371



ཀས་ལུས་ལ་སྤུ་ལོང་རྒྱས་པ་སྐྱེད་འོས་པའི་དབང་གིས་བསྒྲིབ་བྱ་དང་སྒྲིབ་བྱེད་
གཉིས་རྣམ་པ་མཐུན་པའི་སྒོ་ནས་བསྒྲིབས་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཚོགས་དབུས་གསུང་རབ་དཀའ་བའི་གནས་དག་ལ།།
འབེལ་མཆིད་གླེང་ཚེ་ལྡབ་ལྡིབ་སྒྲ་ཞན་དང་།།
གློ་གོག་ལུད་པ་ལུ་འདིས་བྱང་ཁོག་འཁྱམས།།
རྣག་གིས་ཟོས་པའི་རང་ཉམས་སྦ་ནུས་སམ། །ཞེས་པ་ལྟ་བུའམ།
ཡང་ན། (རང)རིང་ནས་སྔོན་གཤེགས་བྱམས་བརྩེའི་ཕ་མ་ཡི།།
བཀའ་དྲིན་དྲན་པས་མཆི་མའི་རྒྱུན་ལྷུང་ཚེ།།
རླན་ཅན་བུད་ཤིང་འཚིག་པའི་དུ་བ་དག།
འདྲེན་བྱེད་ཐོག་ཏུ་ཕོག་པའི་བརྫུ་ལ་བརྟེན། །ཅེས་པ་ལྟ་བུའོ།།
ཆ་ཡི་རྒྱན་གྱི་ནང་གསེས་གཉིས་པ་མི་འོས་པའི་ཆ་ནི།
གསལ་ཟིན་འོས་མིན་དངོས་པོ་ཞིག།
སྒྲིབ་བྱེད་འོས་པའི་དངོས་གཞན་ལ།།
བསྒྱུར་ནས་ཟོལ་གྱིས་སྦེད་བྱེད་པ།།
མི་འོས་པ་ཡི་ཆ་རྒྱན་ཉིད།།
མངོན་སུམ་དུ་གསལ་ཟིན་པའི་བསྒྲིབ་བྱའི་རང་བཞིན་མི་འོས་པ་དེ་ཉིད་
བསྒྲིབ་པར་བྱ་བའི་ཆེད་དུ། སྒྲིབ་བྱེད་འོས་པའི་དངོས་པོ་གཞན་ཞིག་ལ་ཁ་
བསྒྱུར་ནས་སྦེད་པར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཇི་ལྟར་བུ་མོ་མཐོང་ཉིད་ན།།
372



བདག་ལ་དགའ་བའི་མཆི་མ་ཕྱུང་།
རླུང་གིས་གཙུབས་པའི་མེ་ཏོག་གི།
རྡུལ་གྱིས་བདག་མིག་སུན་ཕྱུང་ངོ༌།།
ཞེས་པ་སྟེ། གོ་དོན་ནི། ཇི་ལྟར་བུ་མོ་མཚར་སྡུག་དང་ལྡན་པ་གང་ཞིག་
མཐོང་བ་ཙམ་གྱིས་འདོད་ལྡན་བདག་ལ་དགའ་བའི་དབང་གིས་མཆི་མ་བྱུང་
བ་ཆགས་པའི་རང་བཞིན་གྱི་རྣམ་འགྱུར་གསལ་བར་མངོན་པ་ནི་བསྒྲིབ་བྱ།
རླུང་གིས་གཙུབས་ཤིང་བསྐྱོད་པའི་མེ་ཏོག་གི་རྡུལ་གྱིས་བདག་གི་མིག་སུ་་་་་
ཕྱུང་བ་སྟེ་མིག་མི་བདེ་བར་བྱེད་པ་ནི་སྒྲིབ་བྱེད་དེ། བུ་མོ་མཛེས་མ་མཐོང་
བ་ན་དགའ་བའི་དབང་གིས་མིག་ནས་མཆི་མ་ཕྱུང་བ་ནི་མི་འོས་པ་ཡིན་ཀྱང་
མངོན་དུ་གསལ་ཟིན་པའི་རྣམ་འགྱུར་མི་འོས་པ་དེ་ཉིད། མེ་ཏོག་གི་རྡུལ་མིག་
ལ་ཤོར་བས་མིག་ནས་མཆི་མ་ཕྱུང་འོས་པ་ཟོལ་གྱིས་སྨྲས་པའི་སྒོ་ནས་སྒྲིབ་་་་་
པར་བྱེད་པ་ལྟ་བུའོ། །
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།།
ཆས་བཟང་མཛེས་མའི་དབུས་སུ་དཀའ་ཐུབ་ཅན།།
བཞིན་ཉམས་ལུས་ཀྱི་འཁྲི་ཤིང་འདར་བ་ཡང་།།
ངེས་འབྱུང་གསར་བ་རྒྱས་པས་འཁོར་བ་ཡི།།
རང་བཞིན་དྲན་པས་ལགས་མོད་གཞན་དུ་ཅི། །ཞེས་པ་ལྟ་བུའམ།
ཡང་ན། (རང）གཡུལ་ངོར་མཚོན་གྱིས་རྨས་པས་རང་ལུས་ཀུན།།
ཟུག་རྔུས་ཆེས་མནར་བཞིན་གྱི་གཉེར་མ་བསྡུས།།
ཡ་སོས་མ་མཆུ་འཆའ་འདི་དགྲ་སྡེའི་ཚོགས།།
འཇོམས་ལ་སྤྲོ་བའི་རང་ཉམས་འགོག་མ་ནུས། །ཞེས་པ་ལྟ་བུའོ།།
373
༨༩
-
--
-----
--
--
-



ཆ་ཡི་རྒྱུན་གྱི་ནང་གསེས་གསུམ་པ་ཟོལ་གྱིས་སྨད་པའི་ཆ་ནི།
བསྒྲིབ་བྱའི་སྐྱོན་སོགས་བསྟོད་པའི་ཚུལ།།
བྱས་ཏེ་སྨད་པ་ཟོལ་གྱིས་སྨད།།
བསྒྲིབ་བྱའི་སྐྱོན་ལ་སོགས་པ་སྒྲིབ་བྱེད་ཡོན་ཏན་དུ་སྒྲོ་བཏགས་ཏེ་བསྟོད་
པའི་ཚུལ་གྱིས་དོན་ལ་སྨད་པར་སོང་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
གང་ཡིད་གཡུལ་གྱི་དགའ་སྟོན་ལ།།
འདོད་པའི་དགའ་སྟོན་ལས་ཀྱང་ཆགས།།
གཟི་ལྡན་ལང་ཚོ་ཡོན་ཏན་ཅན།།
རྒྱལ་འདི་ཁྱོད་ཀྱི་བདག་པོར་འོས།།
ཞེས་པ་སྟེ། གོ་དོན་ནི། ཚིག་འདི་རྒྱལ་པོའི་བུ་མོ་རང་གི་མཛའ་བོ་འདམ་པ་
ཞིག་ལ་ཕོ་ཉ་བ་ཞིག་གིས་སྨྲས་པ་ལྟར་བྱས་པ་སྟེ། མི་བདག་གི་སྲས་མང་དུ་
ཚོགས་པའི་ནང་ནས་ཁྱོད་ཀྱི་སྙིང་དུ་སྡུག་པའི་རྒྱལ་བུ་འདི་ནི་གཡུལ་དུ་འཇུག་
པའི་བྱ་བ་ལ་སེམས་ཤིན་ཏུ་དགའ་བ་ནི་འདིའི་དགའ་སྟོན་ཡིན་པ་ནི། ཇི་
ལྟར་ཆགས་ལྡན་གྱི་སྐྱེས་བུ་འགའ་ཞིག་འདོད་པའི་དགའ་སྟོན་ལ་ཆགས་པ་་་་
ལས་ཀྱང་འདི་ཉིད་གཡུལ་གྱི་དགའ་སྟོན་ལ་ལྷག་པར་ཆགས་ཤིང་། ལུས་ཀྱི་
གཟི་བརྗིད་དང་མཐུ་སྟོབས་ཆེ་ཞིང་ལང་ཚོ་གཞོན་ནུའི་ཡོན་ཏན་ཡོངས་སུ་་་་་
ཚང་བ་ཅན་གྱི་རྒྱལ་བུ་འདི་གཞོན་ནུ་མ་ཁྱོད་ཀྱི་བདག་པོར་འོས་སོ། །ཞེས་པ་
འདིས་ཕ་རོལ་རྒྱལ་པོའི་བུ་ལ་བསྟོད་པའི་ཚུལ་གྱིས། རྒྱལ་བུ་དེ་བདག་པོར་རེ་
བའི་བུ་མོ་ལ་སྨད་པའི་ཆ་ཅུང་ཟད་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
374
-
--
---
---



སྙིགས་དུས་འདྲེན་པ་མཆོག་འདིས་ལང་ཚོའི་དུས།།
ཐ་སྙད་རིག་པའི་ཆོས་ཚུལ་ཀུན་ལ་སྦྱངས།།
ནང་གི་རྣལ་འབྱོར་ཙམ་ལའང་མ་ཆགས་པར།།
རྩོམ་འཆད་རྩོད་པའི་བྱ་བས་རྒྱལ་བསྟན་འཛིན། །ཞེས་པ་ལྟ་བུའམ།
ཡང་ན། (རང)སྣ་ཚོགས་ཐབས་ཀྱིས་དོན་ཆེན་སྒྲུབ་ལ་མཁས།།
ཟས་ནོར་གཏོང་ལེན་བྱ་བའི་འཕྲུལ་མཛངས་ལྡན།།
ཞེ་ནས་བརྣག་ཀྱང་སྙན་པར་སྨྲ་བ་ཡི།།
བློ་ལྡན་དེ་དག་གྲོགས་སུ་འགྱུར་བ་དཀོན། །ཞེས་པ་ལྟ་བུའོ།།
ཆ་ཡི་རྒྱན་གྱི་ནང་གསེས་བཞི་པ་ཟོལ་གྱིས་བསྟོད་པའི་ཆ་ནི།
སྒྲིབ་བྱེད་ཟོལ་གྱིས་སྨད་པའི་ཤུགས།།
ཡོན་ཏན་སྟོན་པ་བསྟོད་པའི་ཆ།།
བསྒྲིབ་བྱ་ཕ་རོལ་པོའི་ཡོན་ཏན་འགའ་ཞིག་ལ་སྒྲིབ་བྱེད་སྨད་པའི་ཚིག་་་་
བརྗོད་པའི་ཤུགས་ལ་བསྟོད་བསྔགས་བྱེད་པར་གོ་ནུས་པ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
གནོད་པ་རབ་གཞིལ་ཉིད་ཀྱི་ཕྱིར།།
གང་གིས་སྙན་པར་སྨྲ་བ་བསླབས།།
སྐྱེ་བོ་འདི་ནི་བརྩེ་མེད་གཡོ།།
གྲོགས་མོ་དེ་ཡིས་བདག་ལ་ཅི།།
ཞེས་པ་སྟེ། གོ་དོན་ནི། ཚིག་འདི་བུ་མོ་ཞིག་གིས་སྐྱེས་པ་གཞོན་ནུ་གཞན་
དང་ཕན་ཚུན་ཡིད་འདྲེས་ཤིང་ཕེབས་པར་སྨྲ་བའི་གཏམ་གླེང་བ་དེ། བུ་མོ་
དེའི་གྲོགས་མོ་ཞིག་གིས་ཁྱོད་སྐྱེས་པ་འདི་ཡི་དབང་དུ་མ་སོང་བ་གྱིས་ཤིག་་་་་་
375



ཅེས་བསླབ་བྱ་བྱས་པ་དེས་ཐོས་པ་ན། བུ་མོ་དེ་ངོ་ཚ་ནས་རང་གི་རྣམ་འགྱུར་
གསལ་བོར་མངོན་ཟིན་པ་དེ་ཉིད་སྦས་པའི་ཕྱིར་དུ་གྲོགས་མོ་ལ་སྨྲས་པ་ལྟར་་་
བྱས་པ་སྟེ། ཁེངས་པ་དང་ལྡན་པའི་སྒོ་ནས་གཞན་ལ་བརྙས་པའི་ཚིག་རྩུབ་སྨྲ་
བ་ནི། ཉེས་སྐྱོན་མང་པོའི་གཞིར་གྱུར་པའི་ཕྱིར་དེ་འདྲའི་གནོད་པ་བཟློག་
པའི་ཆེད་དུ་སྐྱེས་བུ་ཚིག་འཇམ་པོར་སྨྲ་བ་གང་གིས་ཚུར་གཏམ་སྙན་པར་སྨྲས་
པ་དེ་བཞིན་དུ་བདག་གིས་ཀྱང་དེའི་སྣང་ཚུལ་དང་མཐུན་པར་ཚིག་སྙན་པར་
སྨྲ་བ་ལ་སློབ་པར་བྱས་པ་ཡིན་གྱི། གཞན་དུ་ན་སྐྱེ་བོ་འདི་ནི་བདག་ལ་སེམས་
ཀྱི་གཏིང་ནས་བརྩེ་བ་མེད་ཀྱང་། ཁ་འཇམ་པོར་སྨྲ་བའི་བརྩེ་མདོག་བྱེད་པའི་
གཡོ་སྒྱུ་ཅན་ཞིག་ལགས་པས་གྲོགས་པོ་དེ་ཡིས་བདག་ལ་ཅི་ཞིག་བྱ་སྟེ་དགོས་
པ་མེད་དོ། །ཞེས་ཕྱི་ཚུལ་དུ་ཁ་མཛེས་པོས་སྙན་པར་སྨྲ་བ་ཞེས་སྐྱོན་ལྟར་སྣང་
ཡང་། ཡོན་ཏན་གྱི་ཆ་ངག་སྙན་པར་སྨྲ་བ་ཉིད་ཀྱང་སྐྱེས་བུ་གཞོན་ནུ་དེ་ལ་
ཡོད་པར་བསྟན་པས་དངོས་སུ་སྨད་པ་ལྟར་བྱས་ཀྱང་དོན་ལ་བསྟོད་བསྔགས་
ཀྱི་ཆ་ཅུང་ཟད་ཡོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
མགོན་ཁྱོད་ཐ་སྙད་བསླུ་བའི་ཆོས་སུ་གཟིགས།།
འབྱོར་བས་བསོད་ནམས་བྱ་བའི་གཞི་མི་རྩོམ།།
དབེན་པར་གབ་པའི་ཡང་དག་འཇོག་ཚུལ་འདིས།།
ད་ནི་འགྲོ་བའི་དོན་ཡང་ཡལ་དུ་དོགས། །ཞེས་པ་ལྟ་བུའམ།
ཡང་ན། (རང》བག་ཡངས་རྩེད་འཇོར་རོལ་བས་ཉིན་མཚན་འདའ།།
རིག་གཞུང་སློབ་ཕྱིར་འབད་པའི་དཀའ་ངལ་མེད།།
རྒྱང་རིང་མདུན་ལམ་སེམས་ཁུར་བྱ་མི་དགོས།།
376



དེང་རབས་གཞོན་ནུ་འགའ་ཞིག་ལྷག་པར་སྐྱིད། །ཅེས་པ་ལྟ་བུའོ།།
ཟོལ་གྱིས་བསྟོད་པའི་ཆ་དང་འོག་གི་ཟོལ་བསྟོད་ཀྱི་རྒྱན་གཉིས་མི་འདྲ་
སྟེ། འོག་གི་ཟོལ་བསྟོད་ཀྱི་རྒྱན་ནི་དངོས་སུ་སྐྱོན་ལྟར་བརྗོད་པའི་ཤུགས་ལ་
བསྟོད་བསྔགས་སུ་སོང་བ་ཞིག་ཡིན་ལ། སྐབས་འདིར་ནི་གཙོ་བོར་སྐྱོན་ནས་
སྨད་པ་ཡིན་ཀྱང་། དེའི་ནང་དུ་བསྟོད་བསྔགས་ཀྱི་ཆ་ཅུང་ཟད་མངོན་པ་ཞིག་།
ཡིན་པས་མི་འདྲའོ།།
(19)དོན་རྒྱན་སོ་ལྔའི་ནང་གསེས་བཅུ་དྲུག་པ་རིམ་པ་ཅན་གྱི་རྒྱན།
རིམ་པ་ཅན་གྱི་རྒྱན་གྱི་ངོས་འཛིན་དང་དཔེར་བརྗོད།
བརྗོད་བྱའི་དོན་གྱི་གོ་རིམ་ལྟར།།
དཔེ་རྣམས་བཀོད་པ་རིམ་པ་ཅན།།
ཚིག་གི་དངོས་ཟིན་ལ་བཀོད་པའི་བརྗོད་བྱའི་དོན་གྱི་གོ་རིམ་དང་མཐུན་
པར་མཚོན་བྱེད་ཀྱི་དཔེ་རྣམས་རིམ་པ་མ་འཆོལ་བར་བཀོད་པ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྲུས་ལ་ཆུར་ནི་རབ་ཞུགས་མ།།
ཁྱོད་ཀྱི་འཛུམ་མིག་གདོང་མཛེས་ནི།།
ཀུ་མུད་ཨུཏྤལ་པདྨ་ལས།།
བརྐུས་པར་ངེས་སོ་ཆོམ་རྐུན་མ།།
ཞེས་པ་སྟེ། གོ་དོན་ནི། ཀྱེ་གཟུགས་ཅན་མ་ཞེས་བོས་ནས། ཁྲུས་བྱ་བའི་ཆེད་
དུ་མེ་ཏོག་གི་རྫིང་བུའི་ནང་དུ་ཞུགས་པ་ཁྱོད་ཀྱི་གདོང་གི་འཛུམ་པའི་མཛེས་
པ་དང་། མིག་གི་མཛེས་པ། གདོང་གི་མཛེས་པ་ཞེས་དཔེ་ཅན་གྱི་རིམ་པ་
མང་པོ་སྔོན་དུ་བསྟན་ནས། དེའི་གོ་རིམ་ལྟར་མཚོན་བྱེད་ཀྱི་དཔེ་ཀུ་མུད་
377



དང་། ཨུཏྤལ་དང་། པདྨ་ལས་ཞེས་རིམ་པ་བཞིན་དུ་བཀོད་པའི་མཐར་
བརྐུས་སོ་ཞེས་དཔེ་གསལ་བྱེད་དང་། ངེས་ཞེས་རབ་རྟོག་གསལ་བྱེད་ཀྱི་སྒྲ་
སྦྱར་བའི་སྒོ་ནས་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
བགྲང་བྱའི་ཁུར་གྱིས་ཡོངས་སུ་ངལ་གྱུར་པའི།།
ལུས་ཅན་ཁྱོད་ཀྱི་མགོ་སྐྱེས་འདྲེན་བྱེད་ལུས།།
ཟླ་ཉི་ནམ་མཁའི་མེ་ལོང་ཡོངས་བཞུ་བའི།།
ཞུན་མས་བྱུགས་པར་ངེས་སོ་བགྲེས་པོ་ལགས། །ཞེས་པ་ལྟ་བུའམ།
ཡང་ན། (རང)རང་རིགས་མཐུན་པའི་ཆས་དང་མོས་པའི་ཁམས།།
སྐད་ཀྱི་འཇུག་པ་མི་འདྲའི་ཁྱད་པར་ཆོས།།
རྣམ་བཀྲའི་འཇའ་ཚོན་ཟ་འོག་རི་མོ་དང་།།
རབ་སྙན་རྒྱུད་མང་གདངས་འདྲའི་དགེ་མཚན་ལྡན། །ཞེས་པ་ལྟ་བུའོ།།
འདིར་རབ་རྟོག་གསལ་བྱེད་ཀྱི་སྒྲ་སྦྱར་བས་རབ་རྟོག་གི་རྒྱན་ཞར་ལས་་་
ཐོན་པ་ཡིན་གྱི། རྒྱན་འདི་ལ་རབ་རྟོག་གསལ་བྱེད་ཀྱི་སྒྲ་ངེས་པར་དུ་སྦྱར་
དགོས་པ་མིན་ནོ། །
（20)དོན་རྒྱན་སོ་ལྔའི་ནང་གསེས་བཅུ་བདུན་པ་དགའ་བའི་རྒྱན།
(༡)དགའ་བའི་རྒྱན་གྱི་ངོ་བོ་སྤྱིར་བཤད་པ།
ཁྱད་འཕགས་ཉམས་ལྡན་དགའ་བའི་སེམས།།
དངོས་སུ་སྟོན་བྱེད་དགའ་བའི་རྒྱན།།
རང་ཉིད་ཀྱིས་དོན་དུ་གཉེར་བྱའི་ཡུལ་ཁྱད་དུ་འཕགས་པ་དེར་ཧ་ཅང་་་་
དགའ་བའི་རྣམ་འགྱུར་མཚོན་བྱེད་ཀྱི་ཉམས་དང་ལྡན་པའི་ཚིག་ཅིག་ལ་་་་་་་
378



དགའ་བའི་རྒྱན་ཞེས་བརྗོད་པ་ཡིན་ནོ།།
(༢)དགའ་བའི་རྒྱན་གྱི་རྣམ་གྲངས་བཤད་པ།
དབྱེ་ན་དངོས་ཐོབ་དགའ་བོ་དང་།།
གཟུགས་བརྙན་གྱི་ནི་དགའ་བ་གཉིས།།
དགའ་བའི་རྒྱན་དེ་ལ་ནང་གསེས་ཀྱིས་དབྱེ་ན་རྣམ་པ་གཉིས་ཏེ། ༡དངོས་
ཐོབ་ཀྱི་དགའ་བ་དང(རེ་བ་དང་བཅས་པའི་དགའ་བ)། ༢ གཟུགས་བརྙན་
གྱི་དགའ་བ(རེ་བ་མེད་པའི་དགའ་བ)བཅས་སོ།།
(༣)དགའ་བའི་རྒྱན་སོ་སོའི་ངོས་འཛིན་བཤད་པ།
དགའ་བའི་རྒྱན་གྱི་ནང་གསེས་དང་པོ་དངོས་ཐོབ་ཀྱི་དགའ་བ་ནི།
དགའ་ཡུལ་དངོས་ཐོབ་དགའ་བའི་ཉམས།།
སྟོན་བྱེད་དངོས་ཐོབ་དགའ་བའི་རྒྱུན། །
རང་ཉིད་གང་ལ་དགའ་བའི་ཡུལ་དེ་དངོས་སུ་ཐོབ་པ་ལ་བརྟེན་ནས་་་་་
སེམས་ལ་ཁྱད་དུ་འཕགས་པའི་དགའ་བ་སྐྱེས་ཚུལ་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
གོ་བིནྡ་ཁྱོད་ཁྱིམ་འོངས་པ།།
དེང་བདག་དགའ་བ་སྐྱེས་པ་གང་།།
དགའ་བ་འདི་ནི་སླར་ཡང་ཁྱོད།།
དུས་ཀྱིས་འོངས་ན་འབྱུང་བར་འགྱུར།།
ཞེས་པ་སྟེ། གོ་དོན་ནི། གོ་བིནྡ་སྟེ་གླང་རྫིའམ་གཞི་ཐོབ་ཅེས་གྲགས་པའི་
ཁྱབ་འཇུག་ཁྱོད་བདག་གི་ཁྱིམ་འདིར་འོངས་པ་ལས། དེང་གི་དུས་བདག་
ལ་དགའ་བ་སྐྱེས་པ་འདི་ལྟ་བུའི་དགའ་བ་ནི་སླར་ཡང་ཁྱོད་ལ་བསོད་ནམས་་་་
379



བསགས་པའི་ཉིན་མོ་ལ་བབས་པའི་དུས་ཀྱི་ཚེ་འོངས་ན་འབྱུང་བར་འགྱུར་
རོ། །ཁྱབ་འཇུག་རང་གི་ཁྱིམ་དུ་དངོས་སུ་འོངས་པའི་དགའ་བ་དངོས་སུ་ཐོབ་
པའི་ཉམས་ཚིག་ཏུ་སྨྲས་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་གུང་ཐང་བསྟན་
པའི་སྒྲོན་མེས།
ལེགས་བཤད་གཏམ་གྱི་དགའ་སྟོན་སྤེལ་མཁས་ཤིང་།།
ཞི་དུལ་འགྲོགས་ན་བདེ་བའི་རིགས་སྨྲ་ཁྱོད།།
མཐོང་ཞིང་བཀའ་མཆིད་འཕེལ་བའི་དགའ་བ་འདི།།
གཞན་གྱིས་སྟེར་ནུས་མིན་ཕྱིར་སླར་ཡང་བྱོན། །ཞེས་པ་ལྟ་བུའམ།
ཡང་ན། (རང)བོད་ལྗོངས་འཇིག་རྟེན་གསར་བའི་ངོ་མཚར་གཏམ།།
བློ་ལྡན་ཁྱོད་ཞལ་འཛུམ་པའི་མཆུ་སྒྲོས་ལས།།
ཐོས་པ་ཙམ་གྱིས་ཡིད་རབ་སྤྲོ་གྱུར་པས།།
ཡང་གཅིག་ཉན་པར་འདོད་དོ་སླར་ཡང་གསུངས། །ཞེས་པ་ལྟ་བུའོ།།
དགའ་བའི་རྒྱན་གྱི་ནང་གསེས་གཉིས་པ་གཟུགས་བརྙན་གྱི་དགའ་བ་ནི།
དགའ་ཡུལ་གཟུགས་བརྙན་ཙམ་ལ་ཡང་།།
དགའ་བའི་ཉམས་སྟོན་གཟུགས་བརྙན་དགའ།།
རང་ཉིད་གང་ལ་དགའ་བའི་ཡུལ་དེ་ཡི་གཟུགས་བརྙན་ཙམ་ཞིག་ལ་ཡང་
ལྷག་པར་དུ་དགའ་བ་སྐྱེས་པའི་ཉམས་འགྱུར་སྟོན་པར་བྱེད་པའི་ཚིག་ཅིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཟླ་བ་ཉི་མ་ས་རླུང་མཁའ།།
སྦྱིན་སྲེག་བྱེད་དང་མེ་དང་ཆུ།།
380



ཞེས་པའི་གཟུགས་རྣམས་རབ་འདས་ནས།།
ལྷ་ཁྱོད་ལྟ་བར་ངེད་ཀྱིས་ཅི།།
ཞེས་པ་སྟེ། གོ་དོན་ནི། ཟླ་བ་དང་ཉི་མ་དང་ས་དང་རླུང་དང་ནམ་མཁའ་
དང༌། ལྷ་ལ་སྦྱིན་སྲེག་བྱེད་པ་དང་། མེ་དང་ཆུ་བཅས་ལྷ་དབང་ཕྱུག་གི་
གཟུགས་སམ་བཀོད་པ་བརྒྱད་པོ་འདི་རྣམས་ནི། ཀུན་གྱིས་ཐུན་མོང་དུ་
མཐོང་རུང་བའི་གཟུགས་བརྙན་ཙམ་ཞིག་ཡིན་ལ། འདི་རྣམས་ལས་འདས་
ནས་དབང་ཕྱུག་གི་གཟུགས་ཐུན་མོང་མ་ཡིན་པ་ཕྲ་བ་དང་ཡང་བ་སོགས་ཡོན་
ཏན་བརྒྱད་ཀྱི་བདག་ཉིད་ཅན་སྐྱེ་བོ་ཐུན་མོང་པ་རྣམས་ཀྱིས་མཐོང་བར་་་་་་་་
དཀའ་བའི་ལྷ་ཆེན་པོ་ཁྱོད་ཀྱི་གཟུགས་བརྙན་ཙམ་ཡང་ད་ལྟ་མངོན་སུམ་དུ་ལྟ་
བཞིན་པའི་ངེད་ཀྱི་ནུས་པ་འདི་ཅི་ཞིག་ཡིན་ནམ། ཞེས་ར་གླུའི་རིགས་ཀྱི་རྒྱལ་
པོ་དགའ་བའི་གོ་ཆས་ལྷ་དབང་ཕྱུག་ཆེན་པོ་བསྒྲུབས་ནས་ཞལ་མ་མཐོང་བའི་
སྔོན་དུ་ལྷ་དབང་ཕྱུག་གི་བཀོད་པ་བརྒྱད་ཙམ་མཐོང་བ་ལ་ཡང་ལྷག་པར་དུ་་་་
དགའ་བ་སྐྱེས་པའི་ཉམས་སྟོན་པ་ལྟར་བྱས་པ་སྟེ། རྒྱལ་པོ་དགའ་བའི་གོ་ཆས་
ལྷ་དབང་ཕྱུག་གི་ཞལ་མངོན་སུམ་མཐོང་བའི་གཏམ་རྒྱུད་རྒྱ་གར་དུ་ཡོངས་སུ་
གྲགས་པས། འདིར་ཞལ་མ་མཐོང་བའི་སྔོན་དུ་གཟུགས་བརྙན་ཙམ་ཞིག་
མཐོང་བ་ལའང་དགའ་བ་སྐྱེས་པར་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་གུང་ཐང་བསྟན་
པའི་སྒྲོན་མེས།
མཚན་དཔེའི་དཔལ་འབར་ཐུབ་པའི་ཉི་མ་ཡི།།
མཛེས་སྐུ་མཐོང་བའི་ལམ་ལས་འདས་གྱུར་ཀྱང་།།
དེ་ཡི་ཞལ་སྐྱིན་སྐྱེ་རྒུའི་བསོད་ནམས་ཞིང་།།
381



ཇོ་ཤཱག་སྣང་བརྙན་མཇལ་བས་རབ་དགའ་རྒྱས། །ཞེས་པ་ལྟ་བུའམ།
ཡང་ན། (རང)རྒྱ་ཆེན་གླིང་ལྔ་མཚོ་བཞིའི་བཀོད་པའི་གཟུགས།
དངོས་སུ་ལྟ་བའི་གོ་སྐབས་བྲལ་གྱུར་ཀྱང་།།
རྒྱང་རིང་འཇིག་རྟེན་གསལ་བའི་གློག་བརྙན་འདི།།
ཁྲ་ཆུང་མིག་ལ་ངོ་མཚར་ལྟད་མོ་ཆེ། །ཞེས་པ་ལྟ་བུའོ།།
(21)དོན་རྒྱན་སོ་ལྔའི་ནང་གསེས་བཅོ་བརྒྱད་པ་ཉམས་ལྡན་གྱི་རྒྱན།
(༡)ཉམས་ལྡན་གྱི་རྒྱན་གྱི་ངོ་བོ་སྤྱིར་བཤད་པ།
སྒེག་སོགས་ཉམས་བརྒྱུད་གང་རུང་གི།
རྣམ་འགྱུར་སྟོན་པ་ཉམས་ལྡན་རྒྱན།།
སྒེག་པ་དང་དགའ་བ་ལ་སོགས་པའི་ཉམས་བརྒྱད་པོ་གང་རུང་གི་རྣམ་་་
འགྱུར་མཚོན་པར་བྱེད་པའི་ཚིག་རྒྱན་ཞིག་ལ་ཉམས་ལྡན་གྱི་རྒྱན་ཞེས་བརྗོད་
པ་ཡིན་ནོ། །
(༢)ཉམས་ལྡན་གྱི་རྒྱན་གྱི་རྣམ་གྲངས་བཤད་པ།
དབྱེ་ན་རྣམ་པ་བརྒྱད་ཡིན་ཏེ།
སྒེག་དང་དྲག་ཤུལ་དཔའ་བ་དང་།།
སྙིང་རྗེ་མི་སྡུག་བཞད་གད་དང༌།།
རྨད་བྱུང་དང་ནི་འཇིགས་རུང་ངོ༌།།
ཉམས་ལྡན་གྱི་རྒྱུན་དེ་ཡང་བརྗོད་བྱའི་སྒོ་ནས་དབྱེ་ན་རྣམ་པ་བརྒྱད་་་་་་
ཡིན་ཏེ། ༡སྒེག་པའི་ཉམས་དང་། ༢ དྲག་ཤུལ་གྱི་ཉམས་དང་། ༣ དཔའ་
བའི་ཉམས་དང་། ༤སྙིང་རྗེའི་ཉམས་དང་། ༥མི་སྡུག་པའི་ཉམས་དང་།
༦བཞད་གད་ཀྱི་ཉམས་དང་། ༧རྨད་བྱུང་གི་ཉམས་དང༌། ༨ འཇིགས་རུང་
382



གི་ཉམས་སོ།།
(༣)ཉམས་ལྡན་གྱི་རྒྱན་སོ་སོའི་ངོས་འཛིན་བཤད་པ།
ཉམས་ལྡན་གྱི་རྒྱན་གྱི་ནང་གསེས་དང་པོ་སྒེག་པའི་ཉམས་ནི། །
ཁྱད་འཕགས་ཡོན་ཏན་ལྡན་པ་ཡི།།
ཉམས་འགྱུར་བརྗོད་པ་སྒེག་པའི་ཉམས།།
གཞན་ལས་ཁྱད་པར་དུ་འཕགས་པའི་ཡོན་ཏན་ལྡན་པ་སོགས་རྒྱུ་མཚན་
དུ་བྱས་ནས་རང་ཉིད་ཀྱི་ཡིད་ལ་དགའ་སྤྲོས་ཁེངས་པའི་ཉམས་འགྱུར་ཕྱི་རོལ་
ཏུ་ཤར་བའི་ཚིག་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཤི་བ་ཞེས་བྱ་ཕ་རོལ་ཏུ།།
བདག་དང་འགྲོག་ཕྱིར་བདག་འཆི་འདོད།།
ཨ་བིནྟ་དེ་བདག་གིས་ནི།།
སྐྱེ་འདི་ཉིད་ལ་ཇི་ལྟར་ཐོབ།།
ཅེས་པ་སྟེ། གོ་དོན་ནི། ཤི་བ་ཞེས་བྱ་བ་འཇིག་རྟེན་ཕ་རོལ་ཏུ་མཛེས་མ་གང་
དང་འགྲོག་པར་བྱ་བའི་ཕྱིར་དུ་བདག་ཤི་བར་འདོད་པ་ལ། ཨ་བིནྟ་སྟེ་སྲུང་
བྱེད་མར་གྲགས་པའི་མཛེས་མ་དེ་བདག་གིས་སྐྱེ་བ་འདི་ཉིད་ལ་ཇི་ལྟར་ཐོབ་
སྟེ་འདི་ནི་རྨི་ལམ་མ་ཡིན་ནམ་ཞེས་བརྗོད་པའོ། །འདི་ནི་རྒྱ་གར་གྱི་ཡུལ་པད་
སཱ་ལའི་ཨུ་ཏྲ་ཡ་ན་ཞེས་པ་བོད་སྐད་དུ་ལོ་ཙཱ་བ་འགའ་ཞིག་གིས་ཤར་པ་ཞེས་་་
བསྒྱུར་བ། 《འདུལ་བའི་ལུང》ལས་དེའི་ལོ་རྒྱུས་བྱུང་བ་དེ་ཉིད་རང་གི་
བཙུན་མོ་ཨ་བིནྟའི་བུ་མོ་ཤིན་ཏུ་མཛེས་པ་དེ་ལ་ཧ་ཅང་ཆགས་པའི་དབང་་་་་་
གིས་རྒྱལ་སྲིད་ཀྱི་བྱ་བ་ཤོར་བ་ན། བློན་པོ་རྣམས་ཀྱིས་བཙུན་མོ་དེ་ས་གནས་
，
383



གཞན་ཞིག་ཏུ་སྦས་ནས་ཤིའོ་ཞེས་སྨྲས་པ་ལས། རྒྱལ་པོ་དེས་ད་ནི་བཙུན་མོ་
དེ་དང་ཚེ་འདིར་མཉམ་དུ་འགྲོག་པའི་རེ་ཐག་ཆོད་ནས། ཤི་བའི་རྗེས་སུ་
འཇིག་རྟེན་ཕ་རོལ་ཏུ་ཕྲད་རྒྱུ་ཡོད་པའི་གཏམ་འཇིག་རྟེན་ཕལ་བར་ཡོངས་སུ་
གྲགས་པའི་རྗེས་སུ་འབྲངས་ཏེ་རང་ཤི་བྱ་བར་འདོད་པ་ན། བློན་པོ་རྣམས་
ཀྱིས་བཙུན་མོ་དེ་སླར་གསོན་ནོ་ཞེས་སྨྲས་ནས་རྒྱལ་པོ་ལ་གཏད་པས། རང་
ཉིད་འཆི་མ་དགོས་པའི་སྟེང་དུ་ཨ་བིནྟ་དངོས་སུ་ཐོབ་པས་ཧ་ཅང་སེམས་་་་་་་
དགའ་བར་གྱུར་པའི་གཏམ་རྒྱུད་དང་སྦྱར་བའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་་
དགའ་བློས།
ནང་དོན་གཙོར་བྱས་ཐ་སྙད་གཞུང་ལུགས་རྣམས།།
ཕྱོགས་རིས་མེད་པར་སྦྱངས་པའི་ལག་རྗེས་སུ།།
བློ་གསལ་མཁས་མང་ཚོགས་པའི་མདུན་ས་རུ།།
སྤོབས་པ་དགེ་བའི་འཛུམ་མདངས་ཅི་ཡང་ཕྱུང་།།ཞེས་པ་ལྟ་བུའམ།
ཡང་ན། (རང》བོད་ལྗོངས་གཙུགས་ལག་མཐའ་ཡས་ཆུ་གཏེར་ཆེར།།
ལོངས་སུ་སྤྱོད་པའི་སྐལ་བ་ཕྲ་ན་ཡང་།།
ཡུན་ཐུང་ཞིག་ལ་བདག་བློའི་ཡོལ་གོ་རུ།།
ཆུ་ཐིགས་ཙམ་ཞིག་ཤོང་བ་ཨེ་མ་མཚར། །ཞེས་པ་ལྟ་བུའོ།།
སྒེག་པའི་ཉམས་ལས་འཕྲོས་པའི་ཞར་བྱུང༌། སྒེག་པའི་ཉམས་ཀྱི་མཚོན་
བྱའི་ནང་དོན་ལ་སྣ་ཚོགས་ཡོད་དེ། སྐྱེས་བུའི་ལུས་དང་ངག་གི་རྣམ་འགྱུར་
མཛེས་པའི་ཁྱད་པར་ནི་ནང་གི་སྒེག་པ་དང་། གྲོང་ཁྱེར་དང་སྐྱེད་མོས་ཚལ་
དང་མེ་ཏོག་དང་འབྲས་བུ་དང་། རི་བོ་དང་ཆུ་དང་ནགས་ཚལ་སོགས་ཡུལ་
384



ལྗོངས་ཀྱི་ཁྱད་པར་མཛེས་ཤིང་ཡིད་དུ་འོང་བ་རྣམས་ནི་ཕྱིའི་སྒེག་པ་དང་།
རྒྱུན་དང་གོས་དང་ཕོ་བྲང་དང་བཙུན་མོ་དང་བཟའ་བཏུང་ལ་སོགས་པའི་་་་་
ལོངས་སྤྱོད་ཀྱི་སྒེག་པ་དང་། དཀའ་ཐུབ་དང་ཚུལ་ཁྲིམས་དང་མང་དུ་ཐོས་པ་
དང་གཏོང་བ་དང་སྙིང་རྗེ་སོགས་ཆོས་ཀྱི་དབང་དུ་བྱས་པའི་སྒེག་པ་ཡིན་པས་
ནང་དོན་ཧ་ཅང་རྒྱ་ཆེ་ཞིང་། སྐབས་འདིར་བུད་མེད་ཀྱི་འབྱོར་པའམ་ལོངས་
སྤྱོད་ཀྱི་ཁྱད་པར་མཚོན་པའི་སྒེག་པའི་ཉམས་ཡིན་ནོ།།
ཉམས་ལྡན་གྱི་རྒྱན་གྱི་ནང་གསེས་གཉིས་པ་དྲག་ཤུལ་གྱི་ཉམས་ནི།
ཁྲོས་པའི་ཉམས་ཀྱིས་ཕྱི་རོལ་ཏུ།།
དྲག་ཤུལ་ཆེ་སྟོན་དྲག་ཤུལ་ཉམས།།
ཁྲོ་བར་བྱ་བའི་ཡུལ་གང་ཡང་རུང་བ་ལ་ཁྲོས་པའི་ཉམས་དང་ལྡན་པས་
ཕྱི་རོལ་ཏུ་དྲག་ཤུལ་ཆེ་བའི་རྣམ་འགྱུར་སྟོན་པར་བྱེད་པའི་ཚིག་ཅིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
གང་གིས་ནག་མོ་བདག་མདུན་ནས།།
སྐྲ་ནས་བཟུང་སྟེ་དྲངས་གྱུར་པ།།
བསྟན་དཀའ་སྡིག་ཅན་ཐོབ་པ་འདི།།
སྐད་ཅིག་འཚོ་བར་འགྱུར་རམ་ཅི།།
ཞེས་པ་སྟེ། གོ་དོན་ནི། གང་གིས་ཏེ་བསྟན་དཀའ་ཞེས་བྱ་བས་འཇིགས་སྡེའི་
ཆུང་མ་ནག་མོ་རང་ཉིད་ཀྱི་མདུན་ན་གནས་བཞིན་པ་དེ་སྐྲ་ནས་བཟུང་སྟེ་་་་་
དྲངས་ཤིང་དྲུད་པར་གྱུར་པའི་སྡིག་ཉེས་ཅན་བསྟན་དཀའ་དེ་ཉིད་འཇིགས་
སྡེ་བདག་གི་ལག་ཏུ་ཐོབ་པ་འདི། ད་ནི་སྐད་ཅིག་ཙམ་ཡང་འཚོ་བར་འགྱུར་
རམ་ཅི་སྟེ་ད་ལྟ་ཉིད་དུ་བསད་པར་བྱའོ། །ཞེས་པ་ལྟ་བུར་ནང་དུ་ཁྲོ་སེམས་ཧ་
385



ཅང་རྒྱས་པས་ཕྱི་རོལ་ཏུ་དྲག་ཤུལ་གྱི་ཉམས་ཐོན་པའོ། །འདི་ནི་ཀྲིཥྛ་ཞེས་པ་
སྐྱ་བསེང་གི་བུ་ལྔའི་ཐུན་མོང་གི་ཆུང་མ་དྲོ་པ་དཱི་ཞེས་པའི་མིང་ཡིན་པ་དང་།
འཇིགས་སྡེས་བསྟན་དཀའ་བསད་པ་སོགས་ཀྱི་ལོ་རྒྱུས་དང་སྦྱར་བ་ཡིན་ཞིང་།
ལོ་རྒྱུས་འདི《 ཆོས་འབྱུང་མཁས་པའི་དགའ་སྟོན 》གྱི་ཚིག་འགྲེལ་ནང་དུ་་་་་
གསལ་བས་འདིར་མ་བྲིས་སོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས།།
བདག་གི་ཡུལ་ནས་མཆིས་འབྲང་ངོ་མཚར་ནོར།།
ཉིན་མོར་དྲངས་ཤིང་དཔའ་བོ་དུ་མའི་སྲོག།
ཉེར་བླངས་སྡིག་ཅན་ཧོར་ངན་ཁྱོད་ཐོབ་པ།།
གཉའ་སྒའི་འོག་འདིར་སྐད་ཅིག་འཚོའམ་ཅི། །ཞེས་པ་ལྟ་བུའམ།
ཡང་ན། (རང)བགྲང་གིས་མི་ལང་ཉེས་མེད་མི་ཡི་རིགས།།
ལོ་གྲངས་མང་པོར་མཚོན་གྱིས་སྲོག་བཀུམ་ཞིང་།།
ཆུ་ཀླུང་དྲག་པོར་བསྒྱུར་ལ་མི་ཡུར་ཞེས།།
ཆེན་པོ་ཧོར་གྱི་སྔོན་རབས་གཏམ་དུ་གྲགས། །ཞེས་པ་ལྟ་བུའོ།།
དྲག་ཤུལ་གྱི་ཉམས་ཀྱི་ཞར་བྱུང་། ཁྲོས་པའི་ཉམས་མཚོན་བྱེད་ཀྱི་རྣམ་
པ་མི་འདྲ་བ། འཇིག་རྟེན་གྱི་དབང་དུ་བྱས་ན། དཔའ་བོ་གཡུལ་དུ་འཇུག་པ་
ན་དགྲ་སྡེར་ཁྲོས་པའི་རྣམ་འགྱུར་སྡང་མིག་གིས་ལྟ་བ་དང་། སྨིན་མཚམས་སུ་
ཁྲོ་གཉེར་བསྡུས་པ། རྒྱོབ་སོད་ཀྱི་ངར་སྐད་སྒྲོགས་པ། རང་གི་ཉེ་འགྲམ་
དུ་གནས་ཤིང་རང་ཉིད་ཀྱི་སྲོག་སྲུང་བ་པོ་དག་ལའང་མཚོན་དང་ལྕག་གིས་་་་
བརྡེག་པར་རྩོམ་པ་སོགས་དང་། ཆོས་ཀྱི་དབང་དུ་བྱས་ན། སངས་རྒྱས་
386



ཀྱིས་བདུད་བཏུལ་བ་དང་། ཕྱག་ན་རྡོ་རྗེས་དྲག་པོ་བཏུལ་བ་ལ་སོགས་པའི་
སྐབས་ཀྱི་ཁྲོ་བའི་རྣམ་འགྱུར་ལྟ་བུ་སོགས་ནང་དུ་རང་ཉིད་ཀྱི་བསམ་པར་ཁྲོ་
བ་འཕེལ་བའི་ཕྱི་རྟགས་ལུས་ངག་གི་རྣམ་འགྱུར་གསལ་བར་མངོན་པ་རྣམས་
བརྗོད་པའོ།།
ཉམས་ལྡན་གྱི་རྒྱན་གྱི་ནང་གསེས་གསུམ་པ་དཔའ་བའི་ཉམས་ནི།
ཕུན་ཚོགས་ཡོན་ཏན་ལྡན་པ་ལས།།
སྤྲོ་བ་འཕེལ་སྟོན་དཔའ་བའི་ཉམས།
རང་ཉིད་ལ་ཡོད་པའི་ཕུན་སུམ་ཚོགས་པའི་ཡོན་ཏན་གང་ཡང་རུང་བ་་་་
ཞིག་ལ་སེམས་ཁེངས་པའི་རྣམ་པ་ཅན་གྱི་སྤྲོ་བ་རྒྱས་པའི་ཚིག་བརྗོད་པ་ཞིག་
སྟེ། དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མཚོར་བཅས་ས་ལས་མ་རྒྱལ་ཞིང་།།
རྣམ་མང་མཆོད་སྦྱིན་མ་བྱས་ལ།།
སློང་ལ་ནོར་རྣམས་མ་བྱིན་པར།།
ས་སྐྱོང་དུ་བདག་ཇི་ལྟར་འགྱུར།།
ཞེས་པ་སྟེ། གོ་དོན་ནི། རྒྱ་མཚོ་ཆེན་པོ་བཞི་དང་བཅས་པའི་ས་གཞི་འདི་ལས་
དཔུང་གི་སྟོབས་ཀྱིས་མ་རྒྱལ་ཞིང་། རྒྱལ་པོར་འགྱུར་བའི་ཆེད་དུ་རྟ་གཙང་
གི་མཆོད་སྦྱིན་སོགས་རྣམ་པ་མང་པོའི་མཆོད་སྦྱིན་ཡང་མ་བྱས་ལ། སློང་བ་
རྣམས་ལ་གང་འདོད་པའི་ཟས་ནོར་རྣམས་ཀྱང་མ་སྦྱིན་པར་གློ་བུར་དུ་ས་གཞི་
སྐྱོང་བའི་རྒྱལ་པོར་བདག་ཇི་ལྟར་འགྱུར་ཏེ་འདི་འདྲ་བ་ཅང་སྲིད་དམ་ཞེས་་་་
རང་ཉིད་འགྲན་ཟླ་མེད་པའི་རྒྱལ་པོར་གྱུར་པ་ལ་ཤིན་ཏུ་སྤྲོ་བའི་སེམས་ཀྱིས་་་
བརྗོད་པ་ལྟ་བུའོ།།
387



གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་
ཕྲེང་ལྔ་པས།
བགྲོད་དཀའི་ལམ་དུ་ངལ་བ་བརྒྱ་ཕྲག་གིས།།
འཕགས་ཡུལ་མ་བསྐོར་གྲངས་མེད་པཎྜི་ཏ།
མ་བསྟེན་པར་ཡང་ཤེས་བྱ་རིག་པའི་གནས།།
སྨྲ་བའི་དབང་ཕྱུག་ཆོས་སྐྱོང་བཟང་པོའི་ཞབས།།ཞེས་པ་ལྟ་བུའམ།
ཡང་ན། (རང)རྣོ་མྱུར་ཤེས་རབ་རྩལ་དང་མི་ལྡན་ཞིང་།།
ཆེད་སྦྱོང་སློབ་གྲྭ་དག་ཏུ་མ་བསྐྱོད་ལ།།
ཡུན་རིང་སྦྱངས་པའི་ངལ་བའང་བསྟེན་མིན་པར།།
རྣམ་མང་རིག་གཞུང་ཁོང་དུ་ཆུད་འདི་ཅི། །ཞེས་པ་ལྟ་བུའོ།།
དཔའ་བའི་ཉམས་ཀྱི་ཞར་བྱུང་། དཔའ་བའི་ཉམས་མཚོན་བྱེད་ཀྱི་རྣམ་
གྲངས་ལ། རང་ལ་དབང་བའི་ཟས་ནོར་སོགས་དང་ཐ་ན་ལུས་དང་སྲོག་ཀྱང་
གཏོང་བ་ལ་ཞུམ་པ་མེད་པ་ནི་སྦྱིན་པ་ལ་དཔའ་བ་དང་། ཁྲིམས་སྲུང་བ་དང༌།
དཀའ་ཐུབ་སྤྱོད་པ། བརྩོན་འགྲུས་རྩོམ་པ་སོགས་དཀའ་ངལ་ལ་ཞུམ་པ་མེད་
པ་ནི་ཆོས་ལ་དཔའ་བ་དང་། གཡུལ་དུ་འཇུག་པ་དང་། གཅན་གཟན་གྱི་
གནོད་པ་དང་། རང་བྱུང་གི་གནོད་འཚེ་སོགས་ལ་ཞུམ་པ་མེད་པའི་འཐབ་
རྩོད་བྱེད་པར་སྤྲོ་བ་སོགས་ནི་འཇིག་རྟེན་གྱི་དཔའ་བ་ཡིན་པས་དེས་མཚོན་་་་་
ནས་སྦྱོར་ཤེས་པར་བྱ་དགོས་སོ། །
ཉམས་ལྡན་གྱི་རྒྱན་གྱི་ནང་གསེས་བཞི་པ་སྙིང་རྗེའི་ཉམས་ནི།
སྡུག་བསྔལ་རྒྱུ་དང་དེ་འབྲས་ལ།།
སྤྱོད་པར་མི་བཟོད་སྙིང་རྗེའི་ཉམས།།
388



སྡུག་བསྔལ་མྱོང་བའི་རྒྱུ་སྡིག་ཉེས་བསགས་པ་དང་། དེའི་འབྲས་བུ་
མི་འདོད་པའི་སྡུག་བསྔལ་སྣ་ཚོགས་ལ་སྤྱོད་པར་སེམས་ཀྱི་གཏིང་ནས་བཟོད་
གླགས་མེད་པའི་མྱ་ངན་གྱི་ཚིག་བརྗོད་པ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ལུས་འཇམ་གང་ལ་པདྨ་ཡི།།
མལ་སྟན་དག་ཀྱང་རྩུབ་བྱེད་མ།།
ལྷ་མོ་དེ་ནི་རོ་ཁང་དག།
སྲེག་ཟ་ལྡན་པར་ཇི་ལྟར་ཉལ།།
ཞེས་པ་སྟེ། གོ་དོན་ནི། ལུས་འཇམ་ཞིང་གཞོན་ཤ་ཅན་གང་ལ་པདྨའི་
མལ་སྟན་ཤིན་ཏུ་འཇམ་པ་དག་ཀྱང་རྩུབ་ཉམས་བྱེད་པའི་རྒྱལ་པོའི་བཙུན་མོ་
མཛེས་མ་ལྷ་མོ་དང་འདྲ་བ་དེ་ནི། རོ་ཁང་དུ་རོ་སྲེག་པའི་ཐབ་སྲེག་ཟ་སྟེ་
མེ་རབ་ཏུ་འབར་བ་དང་ལྡན་པའི་ནང་དུ་ཇི་ལྟར་ཉལ་ཏེ་ཇི་ལྟར་བཟོད་པར་
ནུས་ཞེས། རྒྱལ་པོ་ཤི་བ་ན་དེའི་རོ་དང་ལྷན་ཅིག་ཏུ་བཙུན་མོ་རྗེས་སུ་ལུས་པ་
གསོན་པོར་སྲེག་པའི་ཚེ་སྐྱེ་བོ་སྙིང་རྗེ་ཅན་འགའ་ཞིག་གིས་སྨྲས་པ་ལྟར་བྱས་
པ་སྟེ། སྔོན་དུས་རྒྱ་གར་དང་། བལ་ཡུལ་གཉིས་སུ་རྒྱལ་པོ་དང་བྲམ་ཟེའི་
རིགས་གཉིས་ལ་སྐྱེས་པ་སྔོན་དུ་ཤི་ན། ཤུལ་དུ་ལུས་པའི་བུད་མེད་དེ་བདག་
པོ་ཤི་བའི་རོ་དང་མཉམ་དུ་གསོན་པོར་སྲེག་པའི་ལུགས་སྲོལ་ཡོད་ལ། བལ་
པོའི་ཡུལ་དུ་རྒྱལ་རིགས་དང་བྲམ་ཟེའི་རིགས་གཉིས་ཀྱི་སྐྱེས་པ་དང་བུད་མེད་
གཉིས་ཐོག་མར་གཉེན་སྒྲིག་བྱེད་སྐབས་དེ་བཞིན་བྱེད་རྒྱུའི་ཁ་ཆད་བཞག་་་་་་
ཡོད་ན་དགོས་ལ་མེད་ན་མི་དགོས་པའི་ཁྱད་པར་ཙམ་ཡོད་པར་བོད་ཀྱི་ལོ་་་་་
རྒྱུས་འགའ་ཞིག་ཏུ་གསལ་བ་ལྟར་རོ།།
389



གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས།
ཀུན་གྱིས་སྤྱི་བོར་བཀུར་བཞིན་མཐོན་པོའི་ཁྲིར།།
རབ་འགྱིང་དར་ཟབ་གོས་ཀྱིས་ཀླུབ་བཞིན་པ།།
གནམ་སའི་དབང་ཕྱུག་ལྷ་རྒྱལ་རབ་བརྟན་མགུལ།།
མཚོན་རྣོན་རེག་བྱ་རྩུབ་མོ་ཇི་ལྟར་བཟོད། །ཅེས་པ་ལྟ་བུའམ།
ཡང་ན། (རང)བྱམས་རྩེས་སྐྱོང་བའི་ཕ་མ་སྲོག་དང་བྲལ།།
ཡུལ་མི་གཉེན་བཤེས་དགྲ་སྡེས་ལྷག་མེད་བཅོམ།།
ལྷབ་ལྷུབ་མེ་ལྕེ་འབར་བའི་ཁྱིམ་གྱི་ནང་།།
གསོན་པོར་འཚིག་པའི་བུ་ཕྲུག་ཀྱེ་མ་ཧུད། །ཅེས་པ་ལྟ་བུའོ།།
སྙིང་རྗེའི་ཉམས་ཀྱི་ཞར་བྱུང་། སྡུག་བསྔལ་གྱི་རྒྱུ་དང་དེའི་འབྲས་བུ་ལ་སྤྱོད་
བཞིན་པ་སོགས་གཙོ་བོར་བྱས་པའི་སྙིང་རྗེའི་ཡུལ་གྱི་རྣམ་གྲངས་ལ། འཇིག་
རྟེན་གྱི་དབང་དུ་བྱས་ན་ཡུལ་གྱི་ཁྲིམས་དང་འགལ་བའམ། ཡུལ་གྱི་གནས་
ཚུལ་དངོས་དང་འགལ་བ། བྱ་བར་འོས་པའི་ལས་མ་བྱས་པ་སོགས་ནི། སྡུག་
བསྔལ་གྱི་རྒྱུ་དང་། ཁྲིམས་རར་ཉེས་ཆད་ཕོག་པ་དང་། དགྲ་བོ་དང་ཕྲད་པ།
གཉེན་དང་བྲལ་བ། ནད་དྲག་པོས་མནར་བ། དབང་པོ་སྐྱོན་ཅན་དུ་
གྱུར་པ་སོགས་ནི་སྡུག་བསྔལ་དངོས་དང༌། དེ་བཞིན་དུ་རང་ཉིད་ལ་མ་ཉེས་
ཁ་གཡོགས་ཕོག་པ། བསམ་པ་བཟང་པོས་བྱ་བ་བརྩམས་ཀྱང་འབྲས་བུ་དེ་
ལས་ལྡོག་སྟེ་བྱུང་བ་སོགས་རང་ཐོག་ཏུ་བབས་ན་རང་ཉིད་ཀྱིས་བཟོད་མི་ནུས་
པ་རྣམས་གཞན་ཐོག་ཏུ་བབས་ན་ཡ་ང་བ་དང་སྙིང་རྗེ་སྐྱེ་བའི་ཡུལ་ཡིན་པ་ལྟ་
བུའོ།།
390



ཉམས་ལྡན་གྱི་རྒྱན་གྱི་ནང་གསེས་ལྔ་པ་མི་སྡུག་པའི་ཉམས་ནི།
ཡིད་དུ་མི་འོང་དངོས་པོ་ཡིས།།
ཞེ་ལོག་སྐྱེད་བྱེད་མི་སྡུག་ཉམས།།
བརྗོད་བྱའི་དངོས་པོ་གང་གི་རྣམ་པ་ཡིད་དུ་མི་འོང་ཞིང་སྐྱུག་བྲོ་བའི་་་་་
གནས་ཚུལ་སྣ་ཚོགས་ལ་བརྟེན་ནས་ཞེ་ལོག་པའི་ཉམས་སྟོན་པ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རྒྱུ་མས་བརྒྱན་པའི་སྲིན་པོ་རྣམས།།
མགོ་མེད་རོ་དང་ལྷན་ཅིག་པར།།
ལག་པ་སྦྱར་བས་ཁྱོད་དགྲའི་ཁྲག།
འཐུངས་ཤིང་འཐུངས་ཤིང་གར་བྱེད་དོ།།
ཞེས་པ་སྟེ། གོ་དོན་ནི། ཀྱེ་ལྷ་ཞེས་བོས་ནས་ཚིལ་བུས་དཀྲིས་པའི་རྒྱུ་མ་ཁྲག་
གི་མེ་ཏོག་གི་ཕྲེང་བ་ཅན་གྱིས་ལུས་བརྒྱན་པའི་སྲིན་པོ་མི་རོ་ཟ་བ་རྣམས་མགོ་
བོ་མེད་པ་ཁྱོད་ཀྱི་དགྲའི་རོ་དང་ལྷན་ཅིག་ཏུ་ལག་པ་སྦྱར་བའི་ཁྲོད་ཀྱི་དགྲ་བོ་
ཁྱོད་ཀྱི་རལ་གྲིས་སྲོག་བཅད་པའི་ཁྲག་ཡང་དང་ཡང་དུ་འཐུངས་ཤིང་གར་་་་་་
བྱེད་དོ། །ཞེས་པ་འདིར། རྒྱུ་མ་དང་། མགོ་མེད་པའི་རོ་དང༌། དགྲ་བོ་
བསད་པའི་ཁྲག་འཐུང་པ་སོགས་མཐོང་བ་དང་ཐོས་པ་ཙམ་གྱིས་སྐྱུག་བྲོ་ཞིང་
ཞེ་མེར་བའི་རྣམ་པ་ཐོན་པའི་ཚིག་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་
དགའ་བློས།
རབ་ཏུ་དྲི་ང་གཤང་གཅིའི་འདམ་རྫབ་སོགས།།
མི་གཙང་རྫས་ཀྱིས་གང་བའི་རྫིང་བུ་རུ།།
391



དམངས་རིགས་ཡི་དྭགས་འགའ་དང་འབུ་སྦྲང་རྣམས།།
རབ་དགས་འཇུག་ཅིང་ཚིམ་མེད་རོལ་བར་བྱེད། །ཅེས་པ་ལྟ་བུའམ།
ཡང་ན། (རང)མི་གཙང་གཤང་གཅིའི་འདམ་དུ་ལྷུང་བ་ཡི།།
བམ་རོ་རུལ་བའི་ཤ་རུལ་རྣག་ཁྲག་ལ།།
འཁོར་ཞིང་འདུ་བའི་འབུ་སྦྲང་སྲིན་བུ་ཀུན།།
འཕུར་ནས་གཙང་མའི་ཟས་ཀྱི་སྟེང་དུ་འབབ། །ཅེས་པ་ལྟ་བུའོ།།
མི་སྡུག་པའི་ཉམས་ཀྱི་ཞར་བྱུང་། མི་སྡུག་པའི་རྣམ་གྲངས། ལུས་མི་
སྡུག་པ་སྒུར་པོ་དང་། ཞར་བ་དང་། ལོང་བ་དང༌། འཐེང་པོ་དང༌། ཝ་
བ་ཅན་ལ་སོགས་པ་དང་། ངག་མི་སྡུག་པ་ལྡབ་ལྡིབ་དང༌། འཛེར་བ་དང་།
ཆལ་ཆོལ་དང༌། ཚོགས་པར་དབྱུང་དུ་མི་རུང་བའི་བཙོག་གཏམ་སྨྲ་བ་དང་།
ཡུལ་མི་སྡུག་པ་རང་རོང་དང་། སྡོང་དུམ་ཅན་དང་། ཚེར་མ་ཅན་དང་།
འདམ་རྫབ་ཅན་ལ་སོགས་པ་སྟེ། མདོར་ན་གང་མཐོང་བ་དང་ཐོས་པ་ཙམ་
གྱིས་སྣ་འགེབས་པ་དང་ཟློག་ཚིག་སྨྲ་བ་སོགས་ཞེ་མེར་བའི་རྣམ་འགྱུར་རང་་་་་
ཤུགས་ཀྱིས་ཐོན་ནུས་པ་རྣམས་ཡིན་ནོ།།
ཉམས་ལྡན་གྱི་རྒྱན་གྱི་ནང་གསེས་དྲུག་པ་བཞད་གད་ཀྱི་ཉམས་ནི།
བརྗོད་པའི་ཚིག་དེས་ཉན་པ་པོར།།
བཞད་གད་འཕེལ་བྱེད་བཞད་གད་ཉམས།།
ངག་ཏུ་བརྗོད་པའི་ཚིག་དེ་ལ་བརྟེན་ནས་ཉན་པ་པོ་རྣམས་ལ་རྒོད་བྲོ་་་་
བའི་ཉམས་འཕེལ་བར་བྱེད་པའི་ཚིག་ཅིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
གྲོགས་མོ་མེ་ཏོག་མ་རྙིངས་མ།།
392



ཁྱོད་ཀྱི་ནུ་མའི་ངོས་ལ་ནི། །
སེན་རྗེས་གསར་བ་ཆགས་པ་འདི།།
སྟོད་གཡོགས་ཀྱིས་ནི་སྒྲིབ་པར་མཛོད།།
ཅེས་པ་སྟེ། གོ་དོན་ནི། ཀྱེ་གྲོགས་མོ་མེ་ཏོག་མ་རྙིངས་མ་ཞེས་བོས་ནས།
སྐྱེས་པ་དང་རྩེས་པའི་ངལ་དུབ་ཀྱིས་རང་གི་ལུས་ལ་རྒྱན་དུ་བཏགས་པའི་མེ་་་
ཏོག་རྣམས་རྙིངས་པར་གྱུར་པ་ལ་བཞད་གད་སློང་བའི་དོན་དུ་དེ་ལྟར་བརྗོད་
པ་སྟེ། (དཔེར་ན་སྐྱེས་བུ་གཟུགས་ངན་པ་ཞིག་ལ་སྐྱེ་གཟུགས་བཟང་ཞེས་
འབོད་པ་ལྟ་བུ།) དེ་ལྟར་བོས་ནས་ཁྱོད་ཀྱི་ནུ་མའི་ངོས་ལ་སེན་རྗེས་རྨ་བྱའི་
རྐང་རྗེས་དང་། རི་བོང་འཕར་བ་ལ་སོགས་པའི་དབྱིབས་གསར་དུ་བཏོད་པ་
སྟོད་གཡོགས་ཀྱིས་སྒྲིབ་པར་མཛོད་ཅིག་ཅེས་བརྗོད་པ་འདིར། ནུ་མའི་ངོས་
ལ་སྐྱེས་པའི་སེན་རྗེས་བྱུང་བ་དང་། མེ་ཏོག་གི་ཕྲེང་བ་མ་རྙིངས་པ་གཉིས་
འགལ་བའི་དོན་གྱིས་བསྟན་པས་ཉན་པོ་རྣམས་ལ་བཞད་གད་སློང་བར་བྱེད་
པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས།
ཞི་དུལ་ངུར་སྨྲིག་འཆང་བའི་རབ་བྱུང་ཁྱོད།།
ཀུན་གྱི་དགའ་མ་ལས་ཐོབ་སུ་ཝརྣའི།།
སོར་གདུབ་སོར་མོའི་ངོས་ལ་སྤྲས་པའི་ཕྱག།
རྔུལ་གཟན་མཛེས་པའི་ཕག་ཏུ་སྦ་བར་མཛོད།།ཅེས་པ་ལྟ་བུའམ།
ཡང་ན། (རང)ལུས་མཆོག་ལྟེ་བར་མགོ་སྐྱེས་དང་བྲལ་བས།།
གཡས་གཡོན་ལན་བུ་དག་གིས་འགེབས་བྱེད་ཀྱང་།།
393



དྲན་པས་མ་ཟིན་གཉིད་དུ་ཡུར་བ་ན།།
མེས་ཚིག་མགོ་བོ་ལྟ་བུའི་རང་མདོག་སྟོན། །ཞེས་པ་ལྟ་བུའོ།།
བཞད་གད་ཀྱི་ཉམས་ཀྱི་ནང་ཚན་བཞད་གད་སློང་བའི་ནང་དོན་གྱི་རྣམ་
གྲངས་ལ། རྗོད་བྱེད་ཀྱི་ཚིག་གང་ལ་བཞད་གད་འབྱིན་པའི་ནུས་པ་ཡོད་པ་སྟེ།
སྤྱིར་ན་ངོ་ཚ་མི་ཤེས་པའི་བླུན་པོ་རྣམས་ཀྱི་བྱ་སྤྱོད་དང་རྣམ་འགྱུར་ཕལ་ཆེ་བ་
དང་། དེ་མིན་ཡང་གནས་སྐབས་ཀྱི་རྐྱེན་འགའ་ཞིག་ལ་བརྟེན་ནས་རང་དང་
གཞན་གྱི་གཏམ་དང་བྱ་སྤྱོད་ལས་བཞད་གད་སློང་བ་ཡོད་ལ། ཡང་སྙན་ངག་
མཁན་དང་། ཟློས་གར་མཁན། བཞད་གད་མཁན་པོ་རྣམས་ཀྱིས་རང་ཉིད་
ཀྱི་སྦྱངས་སྟོབས་ལ་བརྟེན་ནས་བྱུང་བའི་སྒྱུ་རྩལ་གྱི་ཉམས་ལས་གད་མོ་རྒོད་པ་
དང་། འཛུམ་པ་དང་། ཐལ་མོ་རྡེབ་པ་སོགས་བཞད་གད་ཀྱི་ཉམས་ཐོན་པ་
ཡོད་པས། སྐབས་འདིར་ནི་སྒྱུ་རྩལ་གྱི་རིགས་སུ་གཏོགས་པའི་བཞད་གད་ཀྱི་
ཉམས་ལ་གོ་དགོས་སོ།།
ཉམས་ལྡན་གྱི་རྒྱན་གྱི་ནང་གསེས་བདུན་པ་རྨད་བྱུང་གི་ཉམས་ནི།
སྔོན་མེད་ཁྱད་འཕགས་ཡོན་ཏན་གྱིས།།
ངོ་མཚར་སྐྱེས་སྟོན་རྨད་བྱུང་ཉམས།།
སྔོན་ཆད་འཇིག་རྟེན་འདིར་བྱུང་མ་མྱོང་ཞིང་མེད་པ་ལྟ་བུའི་ཁྱད་དུ་་་་་
འཕགས་པའི་ཡོན་ཏན་བརྗོད་པ་ལ་བརྟེན་ནས་ངོ་མཚར་ཆེ་བའི་རྣམ་འགྱུར་
ཐོན་པར་བྱེད་པ་ཞིག་ཡིན་ཏེ། །
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
དགའ་ཚལ་ལྗོན་པ་འདི་རྣམས་ཀྱི།།
འདབ་མ་གསར་བ་གོས་བཟང་དང་།།
འགའ།
394



མེ་ཏོག་དོ་ཤལ་ལ་སོགས་ཅན།།
ཡལ་འདབ་ཁང་པར་གྱུར་པ་མཚར།།
ཞེས་པ་སྟེ། གོ་དོན་ནི། དགའ་བའི་ཚལ་ཏེ་སྐྱེད་མོས་ཚལ་གྱི་ལྗོན་ཤིང་བཟང་ ་
པོ་འདི་རྣམས་ཀྱི་ལོ་འདབ་གསར་དུ་འཁྲུངས་པ་རྣམས་གོས་བཟང་པོར་གྱུར་
པ་དང་། མེ་ཏོག་རྣམས་དོ་ཤལ་དང་དཔུང་རྒྱན་དང་རྣ་རྒྱན་ལ་སོགས་པའི་
རྒྱན་དུ་གྱུར་པ་དང་། ཡལ་འདབ་རབ་ཏུ་རྒྱས་པས་སྟེང་ནས་གུར་ལྟར་ཕུབ་
ཅིང་མཐའ་ཡོངས་སུ་བསྐོར་བས་ཁང་པར་གྱུར་པ་འདི་ལྟ་བུ་ནི་ཨེ་མ་ངོ་མཚར་
ཆེ་སྟེ་སྔར་མ་མཐོང་བ་མཐོང་ངོ་ཞེས་པ་འདིར། ལྗོན་ཤིང་གི་ལོ་འདབ་གསར་
བའི་གོས་དང་། མེ་ཏོག་གི་རྒྱན། ཡལ་འདབ་རྒྱས་པའི་གུར་ཁང་དང་ལྕགས་
རི་སོགས་སྐྱེས་བུ་ཞིག་གིས་ཆེད་དུ་བསམས་ནས་བྱས་པ་ལྟ་བུའི་ངོ་མཚར་ཆེ་་་
བའི་ཉམས་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ལྷ་དང་གྲུབ་པས་བསྟེན་འོས་དབེན་པ་འདི།།
ལྷུན་སྟུག་གོར་མ་ནོར་བུའི་ཁྲི་འཕང་དང་།།
ཆུ་འཛིན་གདུགས་དཀར་བསིལ་བུའི་རྔ་ཡབ་གཡོབ།།
ཉི་ཟླའི་འོད་ཟེར་སྒྲོན་མེར་གྱུར་པ་མཚར། །ཞེས་པ་ལྟ་བུའམ།
ཡང་ན། (རང)ཕྱི་ནང་ཀུན་གསལ་གཞལ་མེད་ཁང་བཟང་དབུས།།
གང་བསམ་འདོད་འཇོའི་རིན་ཆེན་ནོར་གྱིས་གང་།།
ཉིན་མཚན་མི་བྱེད་ནོར་བུའི་སྒྲོན་མེས་མཛེས།།
ལོ་བརྒྱ་སྐད་ཅིག་ཡུན་དུ་གྱུར་འདི་མཚར། །ཞེས་པ་ལྟ་བུའོ།།
རྨད་བྱུང་གི་ཉམས་ཐོན་པར་བྱེད་པའི་ནང་དོན་གྱི་རྣམ་གྲངས་ལ། རིགས་
395



མཐོ་བ་དང་། གཟུགས་བཟང་བ། སྟོབས་འབྱོར་དང་ལྡན་པ། རྒྱལ་སྲིད་ཀྱི་
མངའ་ཐང་ཆེ་བ་སོགས་འཇིག་རྟེན་གྱི་དབང་དུ་བྱས་པའི་ངོ་མཚར་བ་དང་།
བློ་གྲོས་དང་། སྒྱུ་རྩལ་དང༌། མིག་འཕྲུལ་དང་། སྤོབས་པ་དང་། སྙིང་
སྟོབས་དང་། མཁས་བཙུན་བཟང་གསུམ་གྱི་ཡོན་ཏན་ལ་སོགས་པ་ཆོས་དང་
འཇིག་རྟེན་ཐུན་མོང་གི་ཡོན་ཏན་དང༌། དེ་བཞིན་དུ་ཆོས་ལུགས་ཁོ་ནའི་
དབང་དུ་བྱས་པའི་ཡོན་ཏན་སོགས་ཀྱི་སྒོ་ནས་འགྲན་ཟླ་མེད་པ་ལྟ་བུའི་ཁྱད་་་
ཆོས་ཕུལ་དུ་བྱུང་བ་བརྗོད་པ་ལ་བརྟེན་ནས། རང་ཡང་དེ་འདྲ་བར་བརྩོན་
སེམས་སྐྱེད་པ་དང་། ཁ་དང་མིག་གདངས་ཤིང་ལུས་ཀྱི་བ་སྤུ་ལྡང་བ་དང༌།
གཞན་ལ་ཡང་ཡང་བརྗོད་པ་དང་། སྐད་གསང་མཐོན་པོས་སྒྲོགས་པ་སོགས་
ངོ་མཚར་བའི་རྣམ་འགྱུར་ཐོན་ནུས་པ་རྣམས་སོ།།
ཉམས་ལྡན་གྱི་རྒྱན་གྱི་ནང་གསེས་བརྒྱད་པ་འཇིགས་རུང་གི་ཉམས་ནི།
འཇིགས་སུ་རུང་བའི་རྒྱུ་གང་ལས།།
སྐྲག་པའི་ཉམས་སྟོན་འཇིགས་རུང་ཉམས།།
ལྟ་ན་བཟོད་པར་དཀའ་ཞིང་འཇིགས་སུ་རུང་བའི་རྒྱུ་གང་ཡང་རུང་བ་་་
ཞིག་ལས་སྐྲག་པའི་རྣམ་འགྱུར་སྣ་ཚོགས་ཐོན་ནུས་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རྩེ་མོ་དག་ལ་མེ་གནས་པ།།
བརྒྱ་སྦྱིན་གྱི་ནི་རྡོ་རྗེ་གང༌།།
འདི་ནི་དྲན་ན་ལྷ་མིན་གྱི།
བུད་མེད་མངལ་ནི་ལྟུང་བར་བྱེད།།
ཅེས་པ་སྟེ། གོ་དོན་ནི། གང་གི་རྩེ་མོ་དག་ལས་མེའི་འཚུབ་མ་མཆེད་ཅིང་
396



འབར་བ་གནས་པ་ལྷ་དབང་བརྒྱ་སྦྱིན་གྱི་ཕྱག་མཚན་རྡོ་རྗེ་རྩེ་མོ་བརྒྱ་པ་འདི་
མཐོང་བ་དང་ཐོས་པས་ལྟ་ཅི་སྨོས། སེམས་ལ་དྲན་པ་ན་ཡང་འཇིགས་ཤིང་
སྐྲག་པའི་དབང་གིས་ལྷ་མ་ཡིན་གྱི་བུད་མེད་རྣམས་ལ་ཡོད་པའི་མངལ་ནང་གི་
བྱིས་པ་ཡང་རང་དབང་མེད་པར་ས་ལ་ལྟུང་བར་བྱེད་དོ། །ཅེས་པ་འདིར་
ལྷ་ཡི་དབང་པོ་བརྒྱ་བྱིན་གྱི་ཕྱག་མཚན་རྡོ་རྗེ་དེ་སེམས་ལ་དྲན་པའི་སྐབས་ལྷ་
མ་ཡིན་གྱི་ཆུང་མའི་མངལ་གྱི་བྱིས་པ་དབང་མེད་དུ་ལྟུང་བར་བྱེད་ནུས་པའི་་་་
འཇིགས་རུང་གི་ཉམས་བརྗོད་པ་ལྟ་བུའོ།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་་
དགའ་བློས།
འཕགས་ཡུལ་རིགས་པའི་དབང་ཕྱུག་རྣམ་གཉིས་ཀྱིས།།
ཕས་རྒོལ་སྟོང་གི་སྤོབས་པ་འཕྲོག་པའི་གཏམ།།
དྲན་ཚེ་མུ་སྟེགས་རྒོལ་བ་མཐའ་དག་ནི༎
ཆེས་ཆེར་དངངས་པས་སྲོག་སྙིང་ལྐོག་མར་འབྱིན། །ཞེས་པ་ལྟ་བུའམ།
(རང)རྣོ་ངར་རལ་གྲི་འབར་བའི་སྐད་ཅིག་འོད།།
སྔོ་མདངས་ཆེམ་ཆེམ་འཕྲོ་བ་འཕྱར་ཙམ་གྱིས།།
མ་བཏབ་པར་ཡང་དགྲ་སྡེ་དུ་མའི་སྲོག།
འཕྲོག་པར་བྱེད་ན་རྒོལ་བར་ནུས་པ་སུ། །ཞེས་པ་ལྟ་བུའོ།།
སྐབས་འདིར་འཇིགས་རུང་གི་ཉམས་ཐོན་པའི་རྒྱུ་རྐྱེན་སྣ་ཚོགས་ཡོད་དེ།
སྲིན་པོ་དང་གདོན་འདྲེ་སོགས་འདྲ་བའམ་བཅོས་མ་དང་། སེང་གེ་སྟག་
གཟིགས་ལ་སོགས་པའི་གཅན་གཟན་གདུག་པ་ཅན་དང༌། གཡང་གཟར་
དང༌། གྲོག་རོང་དང༌། མཐའ་མེད་ཀྱི་ནགས་ཚལ་འཐིབས་པོ་དང་། དྲག་ཏུ་
397
ཡང་ན།
བ་



འབབ་ཅིང་རྦ་ཀློང་འཁྱིལ་བའི་ཆུ་ཆེན་པོ་དང་། རྒྱ་ཆེ་ཞིང་མཐོ་ཚད་དུ་མ་
ལྡན་པའི་མེ་དང་། རི་བོ་རལ་ཞིང་གནམ་ས་གཡོ་བ་ལྟ་བུའི་རླུང་ཆེན་དང་།
རྒྱ་མཚོ་འཁྲུགས་ཤིང་རི་བོ་ས་ལ་རྡེབ་སྙམ་བྱེད་པའི་ས་གཡོ་བ་དང་། གཏིང་
རིང་ཞིང་མུན་ནག་འཐིབས་ལ་ཁྲིམས་ཀྱི་ཡོ་བྱད་སྣ་ཚོགས་དང་ལྡན་པའི་་་་་་
བཙོན་ཁང་སོགས་འཇིག་རྟེན་གྱི་དབང་དུ་བྱས་པའི་འཇིགས་རུང་གི་ཉམས་་་་་
དང་། མགོ་དང་རྐང་ལག་སྦྱིན་པ་གཏོང་བ་དང་། གཞན་གྱིས་བཟོད་པར་
དཀའ་བའི་དཀའ་སྤྱད་དང་། ཆོས་དོན་དུ་གཉེར་བ་དང་། སློབ་སྦྱོང་གི་ཆེད་
དུ་དགྲ་ཇག་ཆོམ་རྐུན་གཅན་གཟན་སོགས་ཀྱིས་གང་བའི་ལམ་ཐག་ལེ་དབར་
དུ་མར་རང་ཉིད་གཅིག་པུས་རྐང་ཐང་གིས་བགྲོད་པ་སོགས་ཆོས་ཀྱི་དབང་དུ་
བྱས་པའི་འཇིགས་རུང་གི་ཉམས་ཐོན་པའི་རྒྱུ་ཡིན་ལ། དེའི་རྣམ་འགྱུར་ནི་
མཐོང་བ་དང་ཐོས་པ་ཙམ་གྱིས་ལག་པ་དང་རྐང་པ་གདོང་དང་བཅས་པ་་་་་་
འདར་སིག་སིག་བྱེད་པ་དང་། སྙིང་གྱེན་དུ་འཕར་བ་དང་། མཆུ་དང་རྐན་
མགྲིན་པ་སྐམ་པ་དང་། ལུས་ཀྱི་བ་སྤུ་དང་མགོ་བོའི་སྐྲ་ཡང་གྱེན་དུ་གཟེངས་
ཤིང་། ལག་གི་སྣོད་ཡང་རང་དབང་མེད་པར་ཤོར་བ་སོགས་ཀྱི་རྣམ་འགྱུར་
ཐོན་པ་རྣམས་ཡིན་ནོ།།
གོང་དུ་བཤད་པའི་ཉམས་ལྡན་གྱི་རྒྱན་བརྒྱད་དང་། ལེའུ་དང་པོའི་སྐབས་
སུ་བཤད་པའི་སྙན་པའི་ཉམས་གཉིས་མི་འདྲ་སྟེ། ལེའུ་དང་པོའི་སྐབས་སུ་
བཤད་པའི་སྙན་པའི་ཉམས་ནི་གྲོང་ཚིག་གི་སྐྱོན་སྤངས་པའི་སྙན་ངག་སྤྱིའི་སྙན་
པའི་ཉམས་འདོན་ཚུལ་ཡིན་ལ། སྐབས་འདིར་ནི་ལུས་ངག་གི་རྣམ་འགྱུར་དང་
འབྲེལ་བ་ཡོད་པའི་ཉམས་བརྒྱད་ཙམ་ཟུར་དུ་ཕྱེ་ནས་བཤད་པ་ཡིན་པས་སྤྱི་དང་
བྱེ་བྲག་གི་ཁྱད་པར་ཡོད་དོ།།
398



གཞན་ཡང་ས་སྐྱ་པཎྜི་ཏ་ཀུན་དགའ་རྒྱལ་མཚན་གྱིས《 མཁས་པ་ལ་་་་་་་
འཇུག་པའི་སྒོ》ཞེས་པའི་ནང་དུ་ཉམས་ལྡན་གྱི་རྒྱན་བརྒྱད་པོ་དེ་ནང་དོན་་་་་
དང་འབྲེལ་ཆགས་དགོས་ཚུལ་ཚིགས་བཅད་ཀྱི་སྒོ་ནས་གསུངས་པ་རྣམས་་་་་་་
འདིར་དོན་འགྲེལ་གྱི་ཚུལ་དུ་མདོར་བསྡུས་བཀོད་ན། སྒེག་ཅིང་མཛེས་པའི་
རྒྱན་ལ་མི་སྡུག་པའི་ཉམས་དང་། དྲག་ཤུལ་གྱི་ཉམས། དཔའ་བའི་ཉམས་
བཅས་འབྲེལ་མི་ཆགས་པས་མི་སྦྱོར་ཞིང་། དེ་བཞིན་དུ་དཔའ་བའི་ཉམས་ལ་
རྒོད་བྲོ་བའི་བཞད་གད་ཀྱི་ཉམས་དང་། སྙིང་རྗེའི་ཉམས་མི་སྦྱོར་བ་དང་།
མི་སྡུག་པའི་ཉམས་ལ་སྒེག་པའི་ཉམས་དང༌། སྙིང་རྗེའི་ཉམས། རྨད་བྱུང་གི་
ཉམས་བཅས་མི་སྦྱོར་བ་དང༌། རྒོད་བྲོ་བའི་བཞད་གད་ཀྱི་ཉམས་ལ་དྲག་ཤུལ་
གྱི་ཉམས་དང་། འཇིགས་རུང་གི་ཉམས། སྙིང་རྗེའི་ཉམས། རྨད་བྱུང་གི་
ཉམས་བཅས་མི་སྦྱོར་བ་དང་། དྲག་ཤུལ་གྱི་ཉམས་དང་འཇིགས་རུང་གི་
ཉམས་གཉིས་ལ་སྙིང་རྗེའི་ཉམས་དང༌། རྨད་བྱུང་གི་ཉམས་གཉིས་མི་སྦྱོར།
སྙིང་རྗེའི་ཉམས་དང་རྨད་བྱུང་གི་ཉམས་གཉིས་ལ་སྒེག་པའི་ཉམས་དང་། དཔའ་
བའི་ཉམས། དྲག་ཤུལ་གྱི་ཉམས། འཇིགས་རུང་གི་ཉམས། རྨད་བྱུང་གི་
ཉམས། མི་སྡུག་པའི་ཉམས་བཅས་དྲུག་པོ་མི་སྦྱོར། རྨད་བྱུང་གི་ཉམས་ལ་
སྙིང་རྗེའི་ཉམས་དང་། བཞད་གད་ཀྱི་ཉམས་གཉིས་མི་སྦྱོར་བ་བཅས་ནང་
ཕན་ཚུན་མི་འཇུག་པའི་ཚུལ་ཡིན་ཞིང་།
ཕན་ཚུན་འགལ་བ་མེད་པའི་གྲས། སྒེག་པའི་ཉམས་ལ་སྙིང་རྗེའི་ཉམས་
དང་། རྨད་བྱུང་གི་ཉམས་འཇུག་པ་ཡོད། དཔའ་བའི་ཉམས་ལ་དྲག་ཤུལ་
དང་འཇིགས་རུང་གི་ཉམས། རྨད་བྱུང་གི་ཉམས་གསུམ་སྦྱར་ཆོག མི་སྡུག་
པའི་ཉམས་ལ་དྲག་ཤུལ་གྱི་ཉམས་དང་འཇིགས་རུང་གི་ཉམས་སྐབས་རེ་རེ་་་་
399



སྦྱར་ཆོག བཞད་གད་ཀྱི་ཉམས་ལ་སྒེག་པའི་ཉམས་དང་། དཔའ་བའི་ཉམས།
མི་སྡུག་པའི་ཉམས། རྨད་བྱུང་གི་ཉམས་བཅས་སྦྱར་ཆོག་པའི་སྐབས་ཡོད།རྨད་
བྱུང་གི་ཉམས་ལ་སྒེག་པའི་ཉམས་དང་། དཔའ་བའི་ཉམས། དྲག་ཤུལ་གྱི་
ཉམས་འཇིགས་རུང་གི་ཉམས་བཅས་སྦྱར་ཆོག་པ་བཅས་ཀྱི་རྣམ་དབྱེ་ཡ་་་་་་
ཞར་ལ་ཤེས་པར་བྱ་དགོས་སོ།།
(22)དོན་རྒྱན་སོ་ལྔའི་ནང་གསེས་བཅུ་དགུ་པ་གཟི་བརྗིད་ཅན་གྱི་རྒྱན།
གཟི་བརྗིད་ཅན་གྱི་རྒྱན་གྱི་ངོས་འཛིན་དང་དཔེར་བརྗོད།
གཞན་ལས་ཁྱད་འཕགས་ང་རྒྱལ་གྱི།
ཚིག་སྨྲས་གཟི་བརྗིད་ཅན་གྱི་རྒྱན།།
རང་ཉིད་གཞན་ལས་ཁྱད་དུ་འཕགས་པ་ལྟ་བུའི་ང་རྒྱལ་གྱི་ཚིག་སྨྲས་་་་་
པས་བརྗིད་ཉམས་ལྡན་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།།
བདག་ནི་གནོད་པ་བྱེད་པོ་ཞེས།།
ཁྱོད་གྱི་སྙིང་ནི་འཇིགས་མ་བྱེད།།
བདག་གི་རལ་གྲི་ཕྱིར་ཕྱོགས་རྣམས།།
ནམ་ཡང་འཇོམས་པར་འདོད་མ་ཡིན།།
ཞེས་པ་སྟེ། གོ་དོན་ནི། གཡུལ་དུ་གཞན་སྡེ་རྣམས་དཔུང་ཕམ་ནས་འཇིགས་
ཤིང་སྐྲག་སྟེ་བྲོས་པ་ན། དཔའ་བོ་འགའ་ཞིག་གིས་བདག་ནི་ཁྱོད་རྣམས་ལ་
གནོད་པར་བྱེད་པ་པོ་ཞེས། ཁྱོད་ཅག་གི་སྙིང་ལ་འཇིཊ་པ་སྐྱེ་བར་མ་བྱེད་ཅིག
བདག་ཉིད་ཀྱི་རལ་གྲི་ཁ་ཕྱིར་ཕྱོཊ་ནས་ཚུར་འཐབ་པར་མི་བྱེད་པ་རྣམས་ནི་་་་
དུས་ནམ་ཡང་འཇོམས་པར་འདོད་པ་མ་ཡིན་ནོ། །ཞེས་གཡུལ་ངོར་ཕམ་ནས་
400



བྲོས་པ་རྣམས་ཅི་བདེར་གཏོང་བར་བྱ་བར་དངོས་སུ་བསྟན་ནས་་འཐབ་པར་
ནུས་པ་རྣམས་གཏན་མེད་དུ་འཇོམས་པའི་ནུས་པ་ཡོད་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ལུང་རིགས་སྨྲ་བའི་སེང་གེ་ཁོ་བོའི་མདུན།།
ཕྱིར་རྒོལ་ལག་ལྡན་སྟོང་གི་སྙིང་འགེམས་ཞེས།།
བག་འཁུམས་མི་དགོས་ཁོ་བོའི་ཞབས་སྐྱེས་རྡུལ།།
སྤྱི་བོར་འཆིང་རྣམས་སྤོབས་པ་མཆོག་ཏུ་དགེ །ཞེས་པ་ལྟ་བུའམ།
ཡང་ན། (རང)གཞན་གཞུང་ཉི་ཟླའི་འོད་ཀྱིས་མ་ཕྱེ་བའི།།
དེང་རབས་སྙན་ཚིག་མྱ་ངན་མེད་པའི་འདབ།།
བློ་གྲོས་འགྲམ་ཆང་མངར་མོས་འབྱེད་ནུས་པ།།
ཁོ་བོ་ལས་གཞན་རི་དྭགས་མིག་མཛེས་གང་། །ཞེས་པ་ལྟ་བུའོ།།
（23)དོན་རྒྱན་སོ་ལྔའི་ནང་གསེས་ཉི་ཤུ་པ་རྣམ་གྲངས་བརྗོད་པའི་རྒྱན།
རྣམ་གྲངས་བརྗོད་པའི་རྒྱན་གྱི་ངོས་འཛིན་དང་དཔེར་བརྗོད།
འདོད་དོན་འགྲུབ་སླད་ཚིག་གཞན་གྱིས།།
བརྗོད་པ་རྣམ་གྲངས་བརྗོད་པའི་རྒྱན།།
རང་ཉིད་ཀྱི་བསམ་དོན་དངོས་དེ་འགྲུབ་པར་བྱ་བའི་ཆེད་དུ་དོན་དེ་་་་་་
དངོས་སུ་མ་བརྗོད་པར་དོན་གོ་བར་བྱེད་པའི་ཚིག་གཞན་ལ་བརྟེན་ནས་་་་་་་
བསམ་དོན་དངོས་དེ་འགྲུབ་ཐབས་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ས་ཧ་ཀཱ་རའི་སྙེ་མ་རྣམས།།
གཞན་གྱིས་གསོས་འདིས་ཟ་བར་བྱེད།།
401



དེ་ནི་བདག་གིས་བཟློག་པར་བགྱི།།
ཁྱོད་གཉིས་དལ་གྱིས་འདུག་པར་མཛོད།།
ཅེས་པ་སྟེ། གོ་དོན་ནི། མཛེས་མ་ཞིག་དང་སྐྱེས་པ་ཞིག་གསང་བའི་གཏམ་སྨྲ་
བར་མངོན་དུ་ཕྱོགས་པ་ན། གྲོགས་པོའམ་གྲོགས་མོ་གཞན་ཞིག་གིས་ཤེས་ཏེ།
དངོས་སུ་དེ་མི་ཤེས་པའི་ཚུལ་བྱས་ནས། ཤིང་ཏོག་ས་ཧ་ཀཱ་རའི་སྙེ་མ་རྣམས་
གཞན་གྱིས་གསོས་པ་སྟེ་ཁུ་བྱུག་གིས་ཟ་བར་བྱེད་ཀྱིན་འདུག་པས་དེ་བཟློག་་་་
པའི་ཕྱིར་དུ་བདག་འགྲོ་བར་བྱ་ཡི། ཁྱོད་གཉིས་ལྷོད་དལ་གྱིས་འདུག་པར་
མཛོད་ཅིག ཅེས་པ་ལྟ་བུར། ཕ་རོལ་པོའི་འདོད་དོན་སྒྲུབ་པ་ལ་རང་ཉིད་
གེགས་བྱེད་དུ་གྱུར་པ་ཤེས་པའི་སྐྱེས་བུ་མཁས་པས་གེགས་བྱེད་དེ་ལས་གཡོལ་
བའི་ཐབས་གཞན་གྱི་སྒོ་ནས་ཕ་རོལ་པོའི་རེ་དོན་འགྲུབ་ཏུ་བཅུག་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཁོ་བོ་དབེན་པའི་ཡོན་ཏན་ལྟ་བའི་ཕྱིར།།
ཞག་འགའ་རི་བོའི་སུལ་ནས་སུལ་དུ་རྒྱུ།
གྲོགས་དག་ཡིད་འོང་གནས་འདིར་དུས་དེ་སྲིད།།
བློ་དང་བག་བརྐྱངས་ལྷན་ཅིག་བཞུགས་འཚལ་ལོ། །ཞེས་པ་ལྟ་
བུའམ།
ཡང་ན། (རང) ཁྱོད་ཅག་སྤྲོ་བ་སྐྱེས་པའི་གསུང་གླེང་གིས།།
རེ་ཞིག་བག་ཕེབས་ལྷོད་བདེར་བཞུགས་མཛོད་དང་།།
བདག་ནི་ཕྱི་རོལ་ཉམས་དགའི་སྐྱེད་ཚལ་སོགས།།
ཡུལ་ལྗོངས་མཛེས་པའི་ངོ་མཚར་ལྟ་རུ་འགྲོ། །ཞེས་པ་ལྟ་བུའོ།།
（24)དོན་རྒྱན་སོ་ལྔའི་ནང་གསེས་ཉེར་གཅིག་པ་ཀུན་ཕན་གྱི་རྒྱན།
402
འE:
བ་



ཀུན་ཕན་གྱི་རྒྱན་གྱི་ངོས་འཛིན་དང་དཔེར་བརྗོད།
བྱ་བ་རྩོམ་ཚེ་སྟེས་དབང་གིས།།
རྐྱེན་གཞན་འཛོམས་སྟོན་ཀུན་ཕན་རྒྱུན།
རང་གིས་བསྒྲུབ་པར་འདོད་པའི་བྱ་བ་དེ་རྩོམ་པ་ལ་ཞུཊ ་པའི་ཚེ། འབད་
བརྩོན་མ་བྱས་ཀྱང་སྟབས་ལེགས་པའི་དབང་གིས་བྱ་བ་དེ་འགྲུབ་པའི་ཆ་རྐྱེན་
གཞན་དག་འཛོམས་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁེངས་པ་གཞོམ་ཕྱིར་དེ་ཡི་ནི།
རྐང་པ་དག་ལ་ཕྱག་འཚལ་བ།
བདག་ལ་ཕན་ཕྱིར་སྐལ་བ་ཡི།།
འབྲུག་གི་སྒྲ་ནི་སྒྲོགས་པར་གྱུར།།
ཅེས་པ་སྟེ། གོ་དོན་ནི། སྐྱེས་པ་ཞིག་རང་གི་དགའ་མ་ལ་དགའ་བའི་དགའ་
སྟོན་ལོངས་སུ་སྤྱོད་པར་འདོད་ཀྱང་། བུད་མེད་དེ་ཉིད་ཁེངས་པའི་དབང་
གིས་འདོད་དོན་སྒྲུབ་ཏུ་མི་འཇུག་པ་ལ། དོན་དེ་འགྲུབ་པའི་ཆེད་དུ་དགའ་
མའི་རྐང་པ་ལ་ཕྱག་འཚལ་བར་བྱེད་པའི་གནས་སྐབས་དེར། སྟབས་ལེགས་
ཀྱི་དབང་གིས་བྱ་བ་དེ་འགྲུབ་པའི་མཐུན་རྐྱེན་དུ། ཁེངས་ལྡན་མའི་ཁེངས་
པ་བཟོད་པར་དཀའ་བའི་འབྲུག་སྒྲ་དྲག་པོ་གློ་བུར་དུ་གྲགས་པའི་རྐྱེན་གྱིས་་་་
དགའ་མ་དེ་ཉིད་རང་ཉིད་ལ་འདུད་པར་བྱེད་པའི་གྲོགས་སུ་གྱུར་ཏོ། །ཞེས་
པ་འདིར། སྐྱེས་པ་ཞིག་གིས་རང་ཉིད་དགའ་མ་དང་འགྲོགས་པའི་དགའ་
བདེ་ལ་སྤྱོད་པར་འདོད་ཀྱང་བུད་མེད་དེ་ཉིད་ཁེངས་སེམས་ཀྱི་དབང་གིས་་་་་
བྱ་བ་དེ་སྒྲུབ་ཏུ་མ་བཅུག་པའི་གནས་སྐབས་སུ་གློ་བུར་དུ་འབྲུག་སྒྲ་དྲག་པོ་་་་་
403



སྒྲོགས་པས་གྲོགས་བྱས་ནས་འདོད་དོན་སྒྲུབ་པ་ལ་ཕན་པར་གྱུར་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ངན་འགྲོའི་གནས་ལུགས་ཐོས་པས་སྐྱི་གཡའ་ཞིང་།།
རང་གི་ལས་ཚུལ་དྲན་པས་ཞེ་འཚེར་དུས།།
འདུ་བ་གློ་བུར་འཁྲུགས་པའི་ལྟར་སྣང་ནད།།
ལས་སྒྲིབ་སྤོང་བའི་ཐབས་སུ་ལྷ་ཡིས་བྱིན། །ཞེས་པ་ལྟ་བུའམ།
ཡང་ན། (རང）ཁ་བ་ཅན་གྱི་ངོ་མཚར་རིག་གཞུང་སོགས།།
ཕྲ་ཞིབ་བློ་ཡིས་དཔྱོད་འདོད་སྐྱེས་པ་ན།།
ཕུལ་བྱུང་མི་རབས་རྗེས་མ་གསོ་སྐྱོང་གི།
གཟི་བརྗིད་ལྡན་པའི་ལས་འགན་གྲོགས་སུ་ཐོབ། །ཅེས་པ་ལྟ་བུའོ།།
(25)དོན་རྒྱན་སོ་ལྔའི་ནང་གསེས་ཉེར་གཉིས་པ་རྒྱ་ཆེ་བའི་རྒྱན།
(༡)རྒྱ་ཆེ་བའི་རྒྱན་གྱི་ངོ་བོ་སྤྱིར་བཤད་པ།
བསམ་པའམ་ནི་འབྱོར་བའི་ཆོས།།
བླ་ན་མེད་སྟོན་རྒྱ་ཆེའི་རྒྱན།།
བརྗོད་པར་འདོད་པའི་བསྔགས་ཡུལ་དེའི་བསམ་པའམ་འབྱོར་བའི་ཁྱད་
པར་གཞན་ལས་ཁྱད་པར་དུ་འཕགས་པར་སྟོན་པ་ཞིག་ལ་སྐབས་འདིར་རྒྱ་ཆེ་
བའི་རྒྱན་དུ་བརྗོད་པ་ཡིན་ནོ།།
(༢)རྒྱ་ཆེ་བའི་རྒྱན་གྱི་རྣམ་གྲངས་བཤད་པ།
དབྱེ་ན་གཉིས་ཏེ་བསམ་པ་དང་།།
འབྱོར་བ་བླ་མེད་རྒྱ་ཆེ་བའོ།།
རྒྱ་ཆེ་བའི་རྒྱན་དེ་ལ་ནང་གསེས་ཀྱིས་དབྱེ་ན་གཉིས་ཏེ། ༡བསམ་པ་རྒྱ་
404



ཆེ་བ་དང་། ༢འབྱོར་བ་རྒྱ་ཆེ་བའོ།།
(༣)རྒྱ་ཆེ་བའི་རྒྱན་སོ་སོའི་ངོས་འཛིན་བཤད་པ།
རྒྱ་ཆེ་བའི་རྒྱན་གྱི་ནང་གསེས་དང་པོ་བསམ་པ་རྒྱ་ཆེ་བ་ནི།
བསམ་པའི་ཁྱད་པར་བླ་མེད་ཚུལ།།
བརྗོད་པ་བསམ་པ་རྒྱ་ཆེའི་རྒྱན།།
བསྔགས་པར་འདོད་པའི་ཡུལ་དེའི་བསམ་པའི་ཁྱད་ཆོས་བླ་ན་མེད་པའི་
གནས་ཚུལ་གསལ་བར་བརྗོད་པའི་སྒོ་ནས་དེའི་བསམ་པ་ཧ་ཅང་རྒྱ་ཆེ་བའི་་་་
ཁྱད་ཆོས་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རཱ་བ་ཎ་ཡི་མགོ་གཅོད་པའི།།
བྱ་བའི་ཁུར་ཡང་བཟོད་པ་ཡི།།
ར་གླུའི་བུ་དེས་བླ་མ་ཡི།།
བཀའ་ལས་འདའ་བར་ནུས་མ་གྱུར།།
ཅེས་པ་སྟེ། སྲིན་པོའི་རྒྱལ་པོ་རཱ་བ་ཎ་སྟེ་སྒྲ་སྒྲོགས་ཀྱི་བུ་ཞེས་པ་མགྲིན་པ་བཅུ་
ཡོད་པ། ལྷ་དབང་ཕྱུག་ཆེན་པོས་ས་གསུམ་ལས་རྣམ་པར་རྒྱལ་བའི་དངོས་
གྲུབ་བྱིན་པས། འཇིག་རྟེན་གསུམ་བྲན་དུ་བྱས་པ་དེ་ཡི་ཡང་མགོ་བོ་གཅོད་
པའི་བྱ་བའི་ཁུར་ཆེན་པོ་བཟོད་ནུས་པའི་རྒྱལ་པོ་རཱ་མ་ཎ་ཞེས་ར་གླུའི་རིགས་
ལས་བྱུང་བའི་བུ་དེས། རང་ཉིད་ཀྱི་བླ་མར་གྱུར་པ་རང་གི་ཕ་ཤིང་རྟ་བཅུ་
པས་ཁྱོད་རྒྱལ་སྲིད་སྤོངས་ལ་ཆུང་མ་སཱི་ཏ་དང་བཅས་པ་ནགས་སུ་སོང་ཞིག་་་་
ཅེས་པའི་བཀའ་ཕབ་པ་དེ་ལས་འདའ་བར་མ་ནུས་ཏེ་ནགས་སུ་སོང་ངོ་། །ཞེས་
པ་འདིར་རྒྱལ་པོ་རཱ་མ་ན་དེ་ས་གསུམ་ལས་རྒྱལ་བའི་སྲིན་པོ་ལངྐ་མགྲིན་བཅུ་
་
405



ཡང་གསོད་པར་ནུས་པའི་སྙིང་སྟོབས་དེ་ལྟ་བུ་ལྡན་ཡང་རང་གི་ཕ་མའི་བཀའ་
ལས་ནམ་ཡང་མི་འདའ་བའི་གུས་སེམས་དང་ལྡན་པའི་དབང་གིས། རྒྱལ་
སྲིད་ཀྱི་འབྱོར་བ་ཕུན་སུམ་ཚོགས་པ་ཡང་བློས་གཏོང་ཕོད་པའི་བསམ་པ་རྒྱ་་་་
ཆེན་པོ་དང་ལྡན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་སྡེ་སྲིད་སངས་་་་
རྒྱས་རྒྱ་མཚོས།
ཚངས་དང་ཕུར་བུའི་རྣམ་དཔྱོད་བློ་གྲོས་ཀྱིས།།
བསྐྲུན་མིན་མཚོ་སྔོན་ལར་རྒྱུའི་སྤྱི་དང་སྒོས།།
སྐྱེ་འགྲོའི་བདེ་སྐྱིད་རྣམ་པ་ཐམས་ཅད་དུ།།
རྒྱས་བྱེད་གླེང་མོའི་ཉིན་བྱེད་འབུམ་དུ་ཤར། །ཞེས་པ་ལྟ་བུའམ།
ཡང་ན། （རང)དགྲ་སྡེ་ལྷག་མེད་འཇོམས་ལ་སྟོབས་ལྡན་ཡང་།།
ཉམ་ཆུང་གཞན་སྲོག་འཕྲོག་པ་ཉེས་པའི་གཞིར།།
མཐོང་ནས་མི་འཇིགས་སྐྱབས་ཀྱི་སྦྱིན་པ་ཡིས།།
དབུགས་དབྱུང་རང་སྲིད་རྒྱས་པའི་ཐབས་མཁས་འཕྲུལ། །ཞེས་པ་
ལྟ་བུའོ།།
རྒྱ་ཆེ་བའི་རྒྱན་གྱི་ནང་གསེས་གཉིས་པ་འབྱོར་བ་རྒྱ་ཆེ་བའི་རྒྱན་ནི།
གནས་སོགས་འབྱོར་བ་བླ་མེད་ཆོས།།
སྟོན་བྱེད་འབྱོར་བ་རྒྱ་ཆེའི་རྒྱན།།
གནས་དང་ལུས་དང་ལོངས་སྤྱོད་སོགས་འབྱོར་བའི་ཁྱད་པར་འགྲན་ཟླ་
མེད་པའི་གནས་ཚུལ་འགའ་ཞིག་བརྗོད་པའི་སྒོ་ནས་དེ་ཉིད་གང་ལ་ལྡན་པའི་
བདག་པོ་དེ་གཞན་ལས་ཁྱད་དུ་འཕགས་པར་སྟོན་པ་ཞིག་ཡིན་ཏེ།
406



དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རིན་ཆེན་རྩིག་པ་ལ་འཕོས་པའི།།
གཟུགས་བརྙན་བརྒྱ་ཡིས་བསྐོར་གྱུར་པ།།
ལངྐའི་དབང་ཕྱུག་དེ་ཁོ་ན།།
ཨཉྫ་ན་བུས་དཀའ་བས་ཤེས།།
ཞེས་པ་སྟེ། གོ་དོན་ནི། ཆུ་ཤེལ་དང་ཨིནྡྲ་ནི་ལ་དང་པདྨ་ར་ཀ་དང་མར་གད་
སོགས་རིན་ཆེན་སྣ་ཚོགས་པའི་རྩིག་པ་ལས་འཕོས་པའི་རང་འདྲའི་གཟུགས་་་་
བརྙན་བརྒྱ་ཕྲག་གིས་ཡོངས་སུ་བསྐོར་བར་གྱུར་པའི་ལངྐའི་དབང་ཕྱུག་རཱ་བ་
ཎ་མགྲིན་པ་བཅུ་པ་དངོས་དང་གཟུགས་བརྙན་གང་ཡིན་པ་དེ་ནི། སྤྲེའུ་མོ་
ཨཉྫ་ན་ཡི་བུ་ཧ་ནུ་མརླས་ཀྱང་བདེ་བླག་ཏུ་འབྱེད་མ་ནུས་པར་ཤིན་ཏུ་སྒྲིལ་་་་་
པོའི་བློས་ཞིབ་ཏུ་བརྟགས་པའི་དཀའ་བས་ཤེས་སོ། །ཞེས་པ་འདིར་སྲིན་པོའི་
རྒྱལ་པོ་རཱ་བ་ཎའི་ཕོ་བྲང་གི་ངོ་མཚར་བཀོད་པ་ཕུན་སུམ་ཚོགས་པ་སྟོན་པ་ལྟ་
བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་སྡེ་སྲིད་སངས་་་་
རྒྱས་རྒྱ་མཚོས།
ཉི་མ་འབུམ་གྱི་ཁེངས་པ་འཕྲོག་བྱེད་པའི།།
གསེར་སྦྱངས་ལས་གྲུབ་ལྷ་མིའི་མཆོད་སྡོང་ཆེ།།
སྲིད་ན་རྙེད་དཀའི་ནོར་བུའི་ཕྲ་ཚོམས་ཀྱིས།།
སྤྲས་འདི་འཛམ་གླིང་མཛེས་པའི་རྒྱན་གཅིག་ཉིད།།ཅེས་པ་ལྟ་བུའམ།།
ཡང་ན། (རང)སྐར་ཚོགས་ས་ལ་ལྷུང་འདྲའི་གློག་ཞུན་གྱིས།།
ལེ་དབར་ཁྲི་སྟོང་ལྗོངས་ཀུན་ཡོངས་གསལ་བའི།།
འགའ་ངལ
་ 407



རྒྱལ་སའི་མཚན་མོའི་ལྗོན་ཤིང་གྲིབ་བསིལ་ཡང་།།
ཉིན་མོ་ཇི་བཞིན་དངོས་པོའི་བྱེ་བྲག་འབྱེད། །ཅེས་པ་ལྟ་བུའོ།།
(26) དོན་རྒྱན་སོ་ལྔའི་ནང་གསེས་ཉེར་གསུམ་པ་བསྙོན་དོར་གྱི་རྒྱན།
(༡)བསྙོན་དོར་གྱི་རྒྱན་གྱི་ངོ་བོ་སྤྱིར་བཤད་པ།
དངོས་ཡོད་དོན་དེར་དེ་མིན་ཞེས།།
བསྙོན་ནས་བརྗོད་པ་བསྙོན་དོར་རྒྱན།།
དངོས་སུ་ཡོད་པའི་ཆོས་དེའི་ཁྱད་ཆོས་དང་ངོ་བོ་སོགས་ལ་དེ་ཉིད་་་་་་་་་
དངོས་མིན་པར་བརྗོད་པས་དོན་གཞན་ཅུང་ཟད་སྟོན་པ་ཞིག་ལ་བསྙོན་དོར་
གྱི་རྒྱན་ཞེས་བརྗོད་པ་ཡིན་ནོ། །
(༢)བསྙོན་དོར་གྱི་རྒྱན་གྱི་རྣམ་གྲངས་བཤད་པ།
དབྱེ་ན་གསུམ་སྟེ་ཁྱད་ཆོས་དང་།།
ཡུལ་དང་རང་བཞིན་བཅས་པའོ།།
བསྙོན་དོར་གྱི་རྒྱན་དེ་ལ་ནང་གསེས་ཀྱིས་དབྱེ་ན་རྣམ་གྲངས་གསུམ་སྟེ།
༡ཁྱད་ཆོས་ལ་བསྙོན་དོར། ༢ཡུལ་ལ་བསྙོན་དོར། ༣རང་བཞིན་ལ་བསྙོན་
དོར་བཅས་སོ།།
(༣) བསྙོན་དོར་གྱི་རྒྱན་སོ་སོའི་ངོས་འཛིན་བཤད་པ།
བསྙོན་དོར་གྱི་རྒྱུན་གྱི་ནང་གསེས་དང་པོ་ཆོས་ལ་བསྙོན་དོར་ནི།
ཁྱད་ཆོས་དངོས་དེ་གཞན་ཞིག་ཏུ།
བརྗོད་དེ་ཆོས་ལ་བསྙོན་དོར་ཡིན།།
བརྗོད་པར་འདོད་པའི་དངོས་པོ་དེའི་ཁྱད་ཆོས་དེ་ཉིད་དེ་དངོས་མིན་་་་་
པར་སྟོན་པའི་ཚིག་དེས་དོན་གཞན་ཅུང་ཟད་གོ་ནུས་པ་ཞིག་ཡིན་ཏེ།
408



དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
འདོད་པ་དག་ནི་མདའ་ལྔ་པ།།
མ་ཡིན་སྒྲོ་ལྡན་སྟོང་ཕྲག་ཡོད།།
ཅེས་པ་སྟེ། གོ་དོན་ནི། འདོད་པའི་ལྷ་དགའ་རབ་དབང་ཕྱུག་ནི་མདའ་ལྔ་
པ་ཞེས་ཀུན་ལ་གྲགས་ཀྱང་དེ་མ་ཡིན་ཏེ། འདི་ལ་སྒྲོ་ལྡན་ཏེ་མདའ་སྟོང་ཕྲག་
ཡོད་དོ། །ཞེས་པ་འདིར། འདོད་ལྷ་དགའ་རབ་དབང་ཕྱུག་གི་ཁྱད་ཆོས་
མདའ་ལྔ་ཡོད་པ་དེར་བསྙོན་ནས་དེ་ལ་མདའ་སྟོང་ཕྲག་ཡོད་པར་བརྗོད་པས།
མདའ་ལྔའི་ནུས་པ་དེ་མདའ་སྟོང་ཕྲག་གཅིག་གི་ནུས་པ་དང་འདྲ་བའི་དོན་་་་་
གཞན་ཅུང་ཟད་གོ་ནུས་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས། །
སྐད་གཉིས་སྨྲ་བའི་དབང་ཕྱུག་འབྲོག་མི་གང་།།
ཐོས་འཛིན་གཉིས་པ་མ་ཡིན་བརྒྱ་ཕྲག་དང་།།
ལྡན་པ་ཉིད་དེ་མིན་ན་ཐུན་མོང་དང་།།
ཐུན་མིན་གཞུང་ལུགས་བྱེ་བ་ཇི་ལྟར་ཐོས། །ཞེས་པ་ལྟ་བུའམ།
ཡང་ན། (རང）ནོར་བུའི་འབྱུང་གནས་ཆུ་གཏེར་ཆེན་པོ་བཞིའི།།
ཆུ་མགོ་གངས་རི་ཏི་སེར་མ་ངེས་ཏེ།
ཟླུམ་གཟུགས་གོ་ལའི་ཁྱོན་ཀུན་འཆིང་བྱེད་འདི།
གྲངས་མེད་ཆུ་ཀླུང་འདུས་པའི་སྟོབས་ལས་བྱུང་། །ཞེས་པ་ལྟ་བུའོ།།
བསྙོན་དོར་གྱི་རྒྱན་གྱི་ནང་གསེས་གཉིས་པ་ཡུལ་ལ་བསྙོན་དོར་ནི། །
ཡུལ་ལ་ལྟོས་ནས་རྣམ་གཞན་དུ།།
409



འགྱུར་བར་སྟོན་པ་ཡུལ་ལ་བསྙོན།།
བརྗོད་པར་འདོད་པའི་དངོས་པོ་དེའི་ཁྱད་ཆོས་དེ་ཉིད་ཡུལ་གཞན་དང་
ཕྲད་པ་ན་དེ་ལ་ལྟོས་ཏེ་དེ་ཉིད་མིན་པར་འགྱུར་བར་སྟོན་པའི་སྒོ་ནས་ཁྱད་་་་་
ཆོས་དངོས་དེ་ཁས་མི་ལེན་པ་ལྟར་བྱས་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཙན་དན་ཟླ་འོད་དལ་བུ་ཡི།།
ལྷོ་ཕྱོགས་དྲི་ཡི་བཞོན་པ་འདི།།
མེ་ཡི་རང་བཞིན་སྤྲོ་བ་སྟེ།།
གཞན་གྱི་ངོར་ནི་བསིལ་ཞེས་གྲགས།།
ཞེས་པ་སྟེ། གོ་དོན་ནི། ཙན་དན་དང་ཟླ་བའི་འོད་དང༌། དལ་བུར་
རྒྱུ་བའི་ལྷོ་ཕྱོགས་མ་ལ་ཡཱའི་དྲི་ཡི་བཞོན་པ་སྟེ་རླུང་འདི་ནི་མེ་ཡི་རང་བཞིན་་་་་
སྲེག་པའི་གདུང་བ་དྲག་པོ་སྐྱེད་བྱེད་ཡིན་པར་བདག་ཉིད་ཀྱིས་མངོན་སུམ་དུ་
ཉམས་སུ་མྱོང་བ་སྟེ། དེ་ལས་གཞན་འདོད་པས་གདུང་བའི་སྡུག་བསྔལ་དང་
བྲལ་བའི་ངོར་ནི་བསིལ་བའི་རང་བཞིན་ཡིན་པར་གྲགས་སོ། །ཞེས་པ་འདིར།
ཙན་དན་དང་ཟླ་འོད་སོགས་མངོན་སུམ་དབང་པོའི་ཡུལ་དུ་བསིལ་བའི་རང་
བཞིན་དུ་གནས་པ་དེ་ཁས་མ་བླངས་པ་ལྟར་བྱས་ནས། ནང་རྐྱེན་འགའ་ཞིག་
ལ་བརྟེན་ནས་དངོས་པོ་དེའི་ཁྱད་ཆོས་རྣམ་པ་གཞན་དུ་སྣང་བ་དེ་དོན་དངོས་
ཡིན་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་གུང་ཐང་བསྟན་
པའི་སྒྲོན་མེས།
རྟ་ལྗང་ཤིང་རྟས་དྲངས་པའི་ཉིན་བྱེད་འདིས།།
410



སྣང་བའི་དགའ་སྟོན་སྟེར་ཞེས་གྲགས་མོད་ཀྱང་།།
མིག་ལྡན་འབྱུང་པོའི་བྱ་ཡི་ཚོགས་རྣམས་ཀུན།།
ལོང་བར་བྱེད་པས་མུན་པའི་གཏེར་དུ་ངེས། །ཞེས་པ་ལྟ་བུའམ།
ཡང་ན། (རང)ཆེས་ཕྲ་ཡུངས་འབྲུ་ཙམ་ཞིག་ཁར་སོང་ཡང་།།
སྙིང་ལ་འཇིགས་སྐྱེད་ཧ་ལ་ནག་པོའི་དུག། ཁོལ་
ནད་འཇོམས་རིང་དུ་འཚོ་བར་བྱེད་པ་སྟེ།
སྦྱོར་ཐབས་མི་མཁས་སྲོག་ནི་འཕྲོག་པ་ཙམ། །ཞེས་པ་ལྟ་བུའོ།།
བསྙོན་དོར་གྱི་རྒྱན་གྱི་ནང་གསེས་གསུམ་པ་རང་བཞིན་ལ་བསྙོན་དོར་ནི།
དངོས་དེའི་རང་བཞིན་གཞན་ཞིག་ཏུ།།
གནས་པར་སྟོན་པ་རང་བཞིན་ལའོ།།
བརྗོད་པར་འདོད་པའི་དངོས་པོ་དེའི་ངོ་བོ་དངོས་ཇི་ལྟར་གནས་པ་དེ་་་
ཁས་མ་བླངས་པ་ལྟར་བྱས་ནས། དེའི་རང་བཞིན་གཞན་ཞིག་ཏུ་གནས་པར་
སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
བདུད་རྩི་འཛག་པའི་འོད་ཟེར་ཅན།།
ཟླ་བ་ཞེས་པར་བདག་ཅག་འདོད།།
དོན་གྱི་བདག་ཉིད་འདི་ནི་གཞན།།
དུག་ཟག་ཟེར་དང་ལྡན་པ་ཉིད།།
ཅེས་པ་སྟེ། གོ་དོན་ནི། བདུད་རྩི་འཛག་པ་འོད་ཟེར་ཅན་གྱི་དངོས་པོའི་
རིགས་ཤིག་ལ་ཟླ་བ་ཞེས་འཇིག་རྟེན་ན་རབ་ཏུ་གྲགས་ཤིང་བདག་ཅག་རྣམས་
ཀྱང་འདོད་པ་ཡིན་མོད། དོན་གྱི་བདག་ཉིད་དམ་དོན་དངོས་སུ་ད་ལྟ་མཐོང་
411



བཞིན་པའི་རི་བོང་ཅན་འདི་ནི་བདུད་རྩིའི་རང་བཞིན་མིན་པར་དུག་ཟག་་་་
པའི་འོད་ཟེར་དང་ལྡན་པ་ཉིད་དོ། །ཞེས་པ་འདིར། ཟླ་བ་བསིལ་བའི་རང་
བཞིན་དུ་གནས་པ་དེ་ཁས་མ་བླངས་པ་ལྟར་བྱས་ནས། དུག་ཟག་པའི་རང་
བཞིན་ཅན་ཞིག་ཡིན་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
དགའ་བ་གསར་བ་གསར་བ་འཕེལ་བྱེད་ཅིང་།།
ཡིད་རྗེས་མཐུན་ལ་དགའ་བྱེད་མ་ཞེས་འབོད།།
བཞིན་ངན་ཙནྡ་ལི་འདི་མཐོང་མ་ཐག།
དབང་མེད་ཡི་ག་ལྡོག་པར་བྱེད་ལ་ལྟོས། །ཞེས་པ་ལྟ་བུའམ།
ཡང་ན།(རང)རྣམ་མང་དཔྱད་ཆས་འཕྲུལ་ལ་མ་བརྟེན་པར།།
ཆེས་ཕྲའི་ངོ་བོ་མཚོན་དཀའ་ཚན་རིག་ཅེས།།
ཡོངས་སུ་གྲགས་ཀྱང་དངོས་ལུགས་རིག་པ་ལ།།
མཁས་པས་མི་བརྟོལ་འཇིག་རྟེན་གསང་བ་གང་། །ཞེས་པ་ལྟ་བུའོ།།
(27)དོན་རྒྱན་སོ་ལྔའི་ནང་གསེས་ཉེར་བཞི་པ་སྦྱར་བའི་རྒྱུན།
（༡)སྦྱར་བའི་རྒྱན་གྱི་ངོ་བོ་སྤྱིར་བཤད་པ།
ཚིག་གཟུགས་གཅིག་པར་སྦྱར་བ་ལས།།
སྒྲ་དོན་གང་རུང་མཚུངས་པ་ཡིས།།
ཕན་ཚུན་སྦྱར་གཞི་སྦྱར་ཆོས་དག།
དུ་མའི་དོན་ཅན་སྦྱར་བའི་རྒྱན།།
རྗོད་བྱེད་ཀྱི་ཚིག་གཟུགས་གཅིག་པར་སྦྱར་བ་ལ་བརྟེན་ནས། སྒྲ་མཚུངས་
པ་དང་དོན་མཚུངས་གང་ཡང་རུང་བས་སྦྱར་གཞི་དང་སྦྱར་ཆོས་ཕན་ཚུན་་་་་
412



འབྲེལ་ཆགས་ཤིང་དོན་དུ་མར་སྦྱར་ཆོག་པའི་རྒྱན་ཞིག་ལ་སྦྱར་བའི་རྒྱན་ཞེས་
བརྗོད་པ་ཡིན་ནོ།།
(༢)སྦྱར་བའི་རྒྱན་གྱི་རྣམ་གྲངས་བཤད་པ།
དབྱེ་ན་གཅོད་མཚམས་ཐ་དད་མིན།།
གཅོད་མཚམས་ཐ་དད་ཚིག་འདྲ་དང༌།།
བྱ་བ་ཐ་དད་མིན་པ་དང་།། །
བྱ་བ་འགལ་མིན་འགལ་བའི་ལས།།
ངེས་པ་ཅན་དང་ངེས་པ་འགོག།
འགལ་མེད་འགལ་བ་ཅན་ཏེ་དགུ།།
སྦྱར་བའི་རྒྱན་དེ་ལ་ནང་གསེས་ཀྱིས་དབྱེ་ན་དགུ་ཡོད་དེ། ༡གཅོད་
མཚམས་ཐ་དད་མིན་པའི་སྦྱར་བ། ༢ ཐ་དད་ཚིག་འདྲའི་སྦྱར་བ། ༣བྱ་བ་ཐ་
དད་མིན་པའི་སྦྱར་བ། ༤བྱ་བ་འགལ་བ་མིན་པའི་སྦྱར་བ། ༥འགལ་བའི་
ལས་ཅན་གྱི་སྦྱར་བ། ༦ངེས་པ་ཅན་གྱི་སྦྱར་བ། ༧ངེས་པ་འགོག་པའི་སྦྱར་བ།
༨ འགལ་བ་མེད་པའི་སྦྱར་བ། ༩ འགལ་བ་ཅན་གྱི་སྦྱར་བ་བཅས་ཡིན་ནོ།།
（༣)སྦྱར་བའི་རྒྱན་སོ་སོའི་ངོས་འཛིན་བཤད་པ།
སྦྱར་བའི་རྒྱུན་གྱི་ནང་གསེས་དང་པོ་གཅོད་མཚམས་ཐ་དད་མིན་པའི་སྒྱུར་བ་ནི།
ཚིག་གཟུགས་གཅིག་ཅིང་གཅོད་མཚམས་གཅིག།
ཐ་དད་མིན་པའི་སྦྱར་བའི་རྒྱན།།
ཚིག་སྦྱོར་གང་དུ་སྦྱར་གཞི་དང་སྦྱར་ཆོས་གཟུགས་གཅིག་ཅིང་གཅོད་་་་
མཚམས་ཀྱང་གཅིག་པའི་སྒོ་ནས་སྦྱར་གཞི་མི་འདྲ་བར་སྦྱར་ཆོག་པ་ཞིག་ཡིན་
413



དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཨ་སཱ་བུ་ད་ཡ་མཱ་རུ་ཎྷ །།
ཀཱནྟི་མཱ་ན་རཀྟ་མཎྜལཿ །།
རཱ་ཛཱ་ཧ་ར་ཏི་ལོ་ཀ་སྱ།།
ཧྲིད་ཡཾམྲྀ་དུ་བྷི ཀ་རི།།
དེ་བོད་སྐད་དུ་བསྒྱུར་ན།
ཨུ་ད་ཡ་གནས་མཛེས་པ་ཅན།།
དཀྱིལ་འཁོར་ལ་ཆགས་རྒྱལ་པོ་འདི།།
མྲྀ་དུ་ཀ་རས་འཇིག་རྟེན་གྱི།།
ཡིད་ནི་རབ་ཏུ་འཕྲོག་པར་བྱེད།།
ཅེས་པ་སྟེ། གོ་དོན་ནི། རཱ་ཛཱའི་སྒྲ་ཟླ་བ་དང་རྒྱལ་པོ་ལ་འཇུག་པ་སྒྲ་སྦྱར་བ་
སྟེ་ཁྱད་གཞི། དེ་གཉིས་ཀྱི་ཁྱད་ཆོས་རྣམས་རིམ་བཞིན་སྒྲ་འདྲ་བར་སྦྱར་བ་
ནི། ཨུ་ད་ཡའི་སྒྲ་རྒྱལ་པོ་ལ་འཇུག་པའི་སྐབས་སུ་དར་བཞིན་པའི་རྒྱལ་སྲིད་ལ་
གནས་པ་དང་ཟླ་བའི་སྐབས་སུ་ཤར་གྱི་རི་བོ་ལ་འཇུག ཀནྟི་མཱ་ན་ཞེས་པ་
བོད་སྐད་ལ་མཛེས་པ་ཅན་ཏེ། རྒྱལ་པོའི་སྐབས་སུ་ཀུན་དང་མཐུན་པའི་
མཛེས་པའམ་གཟུགས་བཟང་བའི་མཛེས་པ་ལ་འཇུག་ཅིང་ཟླ་བའི་སྐབས་སུ་་་
འོད་ཀྱིས་མཛེས་པ་ལ་འཇུག རཀྟ་མཎྜལ་ཞེས་པའི་རཀྟ་ནི་ཆགས་པ་དང་
དམར་བ་གཉིས་ཀར་འཇུག་ཅིང་། མཎྜལ་ནི་དཀྱིལ་འཁོར་ཏེ། དེ་ཡང་
རྒྱལ་པོའི་སྐབས་སུ་འཁོར་གྱི་དཀྱིལ་འཁོར་ལ་ཆགས་པ་སྟེ་མངའ་འབངས་་་་་་
བྱམས་བརྩེས་སྐྱོང་བ་དང་། ཟླ་བའི་སྐབས་སུ་ཤར་མ་ཐག་པའི་དཀྱིལ་འཁོར་
གྱི་འོད་ཀྱི་གུར་ཁྱིམ་དམར་བ་ལ་འཇུག ཚྭ་དུ་ཀ་ར་ཞེས་པ་རྒྱལ་པོའི་སྐབས་



སུ་འཇམ་པའི་དཔྱ་སྟེ་དཔྱ་ཁྲལ་རན་པོར་སྡུད་པ་དང་། ཟླ་བའི་སྐབས་སུ་
འཇམ་པའི་འོད་དེ་ལ་འཇུག་པས་དེ་ཐམས་ཅད་སྒྲ་སྦྱར་བ་ཤ་སྟག་གི་མཇུག་
ཏུ། དེ་རྣམས་ཀྱིས་འཇིག་རྟེན་གྱི་ཡིད་འཕྲོག་པར་བྱེད་དོ་ཞེས་པ་འདི་ནི་སྦྱར་
གཞི་གཉིས་ཀ་ལ་གཅོད་མཚམས་གཅིག་པའི་སྒོ་ནས་སྦྱར་ཆོག་པ་ལྟ་བུ་ཡིན་ལ།
འདིར་རྒྱ་གར་སྐད་ཀྱི་ཚིག་འགའ་ཞིག་བོད་སྐད་དུ་བསྒྱུར་ན་སྒྲ་སྦྱོར་གྱི་ཉམས་
ཞིག་པར་འགྱུར་བ་རྣམས་རྒྱ་གར་སྐད་རང་སོར་བཞག་ན་ལེགས་པ་ལས། དེ་
མིན་ཕལ་ཆེ་བ་སྒྲ་དང་དོན་གྱི་སྒོ་ནས་སྦྱར་ཆོག་པ་ཡོད་དོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
གཉིས་སྐྱེས་ཚོགས་ཀྱི་དབུས་ན་མངོན་མཐོ་བ།།（ཟླ་བ། རྨ་བྱ།)
མགྲིན་སྔོན་ཅན་གྱི་གཙུག་ཕུད་ལ་གནས་པའི།།(དབང་ཕྱུག རྨ་བྱ།)
ཡིད་འོང་འོད་ཀྱི་ཐིག་ལེ་གསར་ཆགས་པ།།(ཟླ་ཚེས། སྒྲོ་མདོངས།)
དཔལ་འདི་འཇིག་རྟེན་ཀུན་གྱི་ཡི་གར་འོང་། །ཞེས་པ་ལྟ་བུའམ།
ཡང་ན། (རང)ལུས་དཀར་སྙན་པའི་སྒྲ་བཅས་རང་གནས་སུ། །(ངང་བ་
དཀར་པོ། འབབ་ཆུ）
དལ་གྱིས་འགྲོ་བས་གཉེར་མའི་རླབས་ཕྲེང་དང༌། །(ངང་བའི་འགྲོ་
ཚུལ། ཆུའི་མིང་།）
ལྷན་ཅིག་ཡིད་འོང་པདྨ་རྒྱས་པའི་ཁྲོད། །(ངང་བ་དང་འབབ་ཆུ་
གཉིས་ཀ་ཆུའི་གཉེར་མ་དང་མཉམ་དུ་འགྲོགས་པ།)
མི་མངོན་དབེན་པའི་གནས་སུ་ཡིབ་འདི་ཅི། །(ངང་བ་པད་མཚོའི་
དཀྱིལ་དུ་ཡིབ་པ་དང༌། འབབ་ཆུ་མཚོ་ནང་དུ་འདྲེས་པ།)ཞེས་པ་
ལྟ་བུའོ།།
415



སྦྱར་བའི་རྒྱན་གྱི་ནང་གསེས་གཉིས་པ་ཐ་དད་ཚིག་འདྲའི་སྦྱར་བ་ནི།
གཟུགས་གཅིག་གཅོད་མཚམས་མི་འདྲ་བས།
སྦྱར་རུང་ཐ་དད་ཚིག་འདྲའི་སྦྱར།།
རྗོད་བྱེད་ཀྱི་ཚིག་གང་དུ་ཚིག་གཟུགས་གཅིག་ལ་གཅོད་མཚམས་མི་འདྲ་
བའི་སྒོ་ནས་སྦྱར་གཞི་ཐ་དད་པ་སོ་སོར་སྦྱར་ཆོག་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
དོ་ཥཱཀཱ་རེ་ཎསམྤ་སྐྲུན།།
ན་ཀྵེ་ཏྲ་པ་ཐ་བརྟི་ནཱ།།
རཱ་ཙཱ་པྲ་དོ་ཊོ་མཱ་མིཏཱ།
མ་ཏྲི་ཡམ་ཀིནྣཾ་བཱ་དྷ་ཏེ།
ཞེས་པ་འདི་བོད་སྐད་དུ་བསྒྱུར་བའི་ཚིགས་བཅད་ཀྱི་དཔེར་བརྗོད་ལ། གཅོད་
མཚམས་མི་འདྲ་བའི་སྒོ་ནས་དོན་གཉིས་སུ་འགྱུར་བས་དོན་དང་པོ་ལྟར་ན།
རྒྱལ་རིགས་ལམ་ལ་མི་གནས་པ། །
རྒྱལ་པོ་སྐྱོན་གྱི་འབྱུང་གནས་དང་།།
བསྡོངས་ནས་སྐྱོན་མང་དག་གིས་བདག།
དགའ་བ་མེད་པར་ཅིས་མ་མནར།།
ཞེས་པ་སྟེ། ན་ཀྵེ་ཏྲ་རྒྱལ་རིགས། པ་ཐ་ – ལམ། བནྟི་ནཱ– གནས་པ། དེ་
དག་གི་སྔོན་དུ་དགག་ཚིག་ནརྦ་བཞག་པས། ན་ཀྵེ་ཏྲ་ཞེས་དང་། རཱ་ཙྪཱ –
རྒྱལ་པོ་སྟེ་ཁྱད་གཞི། དོ་ཥ – སྐྱོན། ཨ་ཀ་ར – འབྱུང་གནས། ཨེ་ཎ –
བྱེད་པའི་ཚིག སམྦ་ན – བསྡོངས་པ། པྲ་དོ་ཥ – སྐྱོན་མང་དག་གི མཱ་མ
— བདག ཨིཏྠ – འདི་ལྟར། མ་ཏྲི་ཡམ - དགའ་བ་མེད་པ། ཀིན – ཅིས།
416



ན་བཱ་དྷ་ཏེ– མ་མནར། ཞེས་པའི་དོན་ཏེ། རྒྱལ་རིགས་ཀྱི་ལམ་བཟང་པོ་ལ་
མི་གནས་པའི་རྒྱལ་པོ་འདི་བྱ་སྤྱོད་ངན་པའི་སྐྱོན་མང་པོའི་འབྱུང་གནས་སྐྱེ་བོ་
ངན་པ་དང་མཉམ་དུ་བསྡོངས་ནས་མངའ་འབངས་ཉམ་ཆུང་བ་བདག་ཅག་་་
རྣམས་ལ་ཉེས་པ་མེད་བཞིན་དུ་སེམས་དགའ་བ་མེད་པ་འདི་ལྟར་སྡུག་བསྔལ་
གྱིས་ཅིས་མ་མནར་ཏེ་ཆེས་ཤིན་ཏུ་མནར་རོ། །ཞེས་པའོ།།
དོན་གཉིས་པ་ལྟར་ན།
རྒྱུ་སྐར་ལམ་ལ་རབ་གནས་པ།།
མཚན་མོར་བྱེད་པ་དང་འབྲེལ་ནས།།
སྲོད་དུས་ཟླ་བས་བདག་འདི་ལྟར།།
དགའ་བ་མེད་པར་ཅིས་མ་མནར།།
ཞེས་པ་སྟེ། ཎ་ཀྵེ་ཏྲ – རྒྱུ་སྐར། པ་ཐ – ལམ། བནྟིན – གནས་པ། དོ་ཥ
– མཚན་མོ། ཀ་རེ་ཎ –– བྱེད་པ། སམྦརྙན – འབྲེལ་བ། པྲ་དོ་ཥ –
མཚན་མོའི་དང་པོ་སྟེ་སྲོད་དུས། རཱ་ཙྪཱ – ཟླ་བ་སྟེ་ཁྱད་གཞི། མཱ་མ– བདག
ཨིཏྠ – འདི་ལྟར། དེ་མན་ཆད་ཀྱི་དོན་གོང་དང་འདྲ་བ་དོན་བསྒྲིལ་ན། རྒྱུ་
སྐར་གྱི་ལམ་སྟེ་ནམ་མཁའི་གོ་ལའི་ཁྱོན་ལ་རབ་ཏུ་གནས་པ་འདིས་མཚན་མོར་
བྱེད་པ་དང་འབྲེལ་ནས་སྲོད་ཀྱི་དུས་ལ་བབས་པ་ན། ཟླ་བ་འདིས་མཛའ་བོ་
དང་བྲལ་བས་ཉེན་པའི་འདོད་ལྡན་བདག་གི་ཡིད་འདི་ལྟར་དགའ་བ་མེད་་་་་
པར་ཅིས་མ་མནར་ཏེ་ཤིན་ཏུ་མནར་རོ་ཞེས་པའོ།། །
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་འཇུ་མི་ཕམ་རྣམ་
རྒྱལ་གྱིས།
ཆུ་དང་ལྡན་པའི་པདྨ་གཞོན་ནུ་འདི།།
EE,
417，



ཆུ་འཛིན་དབང་པོའི་རྗེས་སུ་མཐུན་བྱེད་ཅིང་།།
ཆུ་ཤེལ་གནས་བཟང་རྣམ་པར་བཀྲ་བ་ན།།
ཆུ་བཅུད་ཆང་གིས་མྱོས་བཞིན་བདེ་བར་ཟིམ།།
ཞེས་པ་འདི་ལ་དོན་མི་འདྲ་བ་བཅུར་འགྱུར་ཞེས་བཤད་པ་ལྟར་ཡོངས་རྫོགས་
བཀོད་ན་མང་བར་འགྱུར་བས་མ་བྲིས་ཤིང་གཞུང་དེ་ཉིད་ལས་མཁྱེན་པར་་་་་
མཛད་དགོས་ལ། འདིར་རྣམ་གྲངས་བཞི་ཙམ་དགོད་པར་བྱ།
དོན་དང་པོ་ལྟར་ན། ཆུ་དང་ལྡན་པའི་པདྨ་གཞོན་ནུ་ཆུའི་བཅུད་དང་
ལྡན་པའི་པདྨ་ཞེས་པའི་དོན་དང་། དེ་ཆུ་འཛིན་ཞེས་ཡར་བཅད་ནས་ཆུ་
འཛིན་པར་གོ་བ་དང་། དབང་པོའི་རྗེས་སུ་མཐུན་པ་ནི་མིག་ཏུ་མཛེས། སྣར་
དྲི་ཞིམ། ལྕེར་རོ་མངར། ལུས་ལ་རེག་བྱ་འཇམ། ཡིད་དུ་འོང་བ་བཅས་ཡིན་
པ་དང་། ཆུ་ཤེལ་གནས་བཟང་ནི་ཟླ་བ་ཡིན་པས། དེ་རྣམ་པར་བཀྲ་བ་ནི་
ཟླ་བ་ཤར་བའི་ཚེ་ན་ཞེས་དང་། ཆུ་བཅུད་ཆང་གིས་མྱོས་བཞིན་ཞེས་པ་ནི།
ཆུའི་བཅུད་ཀྱི་ཆང་འཐུང་བས་མྱོས་པ་བཞིན་ཞེས་པའི་དོན་དང་། བདེ་བར་
གཟིམ་པ་ནི་ཁ་ཟུམ་པའི་དོན་ལ་གོ་དགོས་པ་དང་། །
དོན་གཉིས་པ་ལྟར་ན། ཆུ་དང་ལྡན་པ་ནི་ཆུ་ལས་སྐྱེས་པ་སྟེ་སློབ་དཔོན་
པདྨ། གཞོན་ནུ་ནི་ཚེ་ཡི་རིག་འཛིན་ཐོབ་པས་བགྲེས་རྒུད་མེད་པ། ཆུ་འཛིན་
དབང་པོའི་རྗེས་སུ་མཐུན་པ་ནི་འགྲོ་བའི་སྡུག་བསྔལ་གྱི་ཚ་གདུང་སེལ་བས་ན་
སྤྲིན་གྱི་རྗེས་སུ་མཐུན་པ། ཆུ་ཤེལ་གནས་བཟང་བཀྲ་བ་ནི་འོད་ཟེར་འཕྲོ་བའི་
ཟླ་བའི་གདན་ལ་བཞུགས་པ། ཆུ་བཅུད་ཆང་གིས་མྱོས་པ་ནི་ཕལ་བ་ཆང་གིས་
མྱོས་པ་བཞིན་དུ་བདེ་བ་ཆེན་པོས་རྟག་ཏུ་མྱོས་པ་ལ་གོ་བ་དང་། །
ཡང་དོན་གསུམ་པ་ལྟར་ན། ཆང་གི་གཏམ་རྒྱུད་དང་སྦྱར་ཏེ། ཆུ་དང་
418



ལྡན་པ་ནི་རྒྱ་མཚོ་ལས་བྱུང་བའི་དོན་དང་། པདྨ་གཞོན་ནུ་ལྟ་བུའི་ཆང་གི་ལྷ་
མོ་དང་། ཆུ་འཛིན་པའི་དབང་པོ་ནི་ལྕེ་སྟེ། དེའི་རྗེས་སུ་མཐུན་པ་ནི་ལྕེ་ལ་རོ་
ཞིམ་པོ་བྲོ་བས། ཆུ་ཤེལ་གནས་བཟང་བཀྲ་བ་སྟེ་ཟླ་བ་རྒྱ་མཚོའི་ནང་ནས་
ནམ་བྱུང་བའི་ཚེ་ན་ཞེས་པའི་དོན་དང་། ཆུ་བཅུད་ཆང་གིས་མྱོས་པ་བཞིན་
བདེ་བར་ཟིམ་ཞེས་པ་ནི། དེའི་ཚེ་ལྷ་རྣམས་ཀྱིས་ཆང་འཐུང་བས་མྱོས་བཞིན་
དུ་བདེ་བར་ཚིམ་སྟེ་མིག་ཟིམ་ཟིམ་བྱས་ནས་དགའ་འོ་ཞེས་པ་དང༌། །
ཡང་དོན་བཞི་པ་ལྟར་ན། མེ་ཏོག་པདྨ་རང་ཉིད་སྐྱེ་བའི་གནས་མཚོ་ཆུ་
དང་མ་བྲལ་བ་བཞིན་དུ། ཆུ་ལྡན་པདྨ་གཞོན་ནུ་སྟེ་ཕ་མའི་ཁྱིམ་དུ་གནས་པའི་
བུ་མོ་གཞོན་ནུ་འདི། ཆུ་འཛིན་པ་ནི་རྒྱ་མཚོ་སྟེ། རྒྱ་མཚོ་དང་འདྲ་བའི་མི་ཡི་
དབང་པོའི་བསམ་པ་དང་རྗེས་སུ་མཐུན་པ་ཞེས། དེའི་ཡིད་རང་དབང་མེད་
པར་མགུ་བ་དང་། ཆུ་ཤེལ་གྱི་གནས་བཟང་པོ་སྟེ་ཆུ་ཤེལ་ལས་གྲུབ་པའི་ཁང་
བཟང་ནང་ན། དེ་དག་དང་ལྷན་ཅིག་ཏུ་ཆང་གིས་མྱོས་བཞིན་དུ་རྩེད་འཇོ་ལ་
བག་ཕེབས་པའི་ཚུལ་གྱིས་གཡེང་བར་བྱེད་དོ་ཞེས་པའི་དོན་ཡིན་པ་ལྟ་བུའམ།
དེ་བཞིན་དུ་ལྔ་པ། ཀླུའི་རྒྱལ་པོ་པདྨ་ཆེན་པོ་ལ་སྦྱར་བ།
དྲུག་པ། བུ་མོ་ལང་ཚོ་ལྡན་པའི་སྐྱེ་གནས་ལ་སྦྱར་བ།
བདུན་པ། ལྷ་མོ་དཔལ་མོ་ལ་སྦྱར་བ།
བརྒྱད་པ། ལྷ་མོ་ཨུ་མ་ལ་སྦྱར་བ།
དགུ་བ། བུ་མོ་ལོ་བཅུ་གཉིས་མའི་ན་ཚོད་ལ་སྦྱར་བ།
བཅུ་པ། གསང་སྔགས་བླ་མེད་ཀྱི་གཏུམ་མོ་འབར་འཛག་ལ་སྦྱར་བ་
བཅས་འགྲེལ་བཤད་མཚར་བ་འདུག་ཀྱང་འདིར་ཐམས་ཅད་འབྲི་བར་མ་ལང་
པས། ཞིབ་པར་མཁས་དབང་འཇུ་མི་ཕམ་རྣམ་རྒྱལ་རང་ཉིད་ཀྱིས་མཛད་པའི་
419



《 སྙན་འགྲེལ་དབྱངས་ཅན་དགྱེས་པའི་རོལ་མཚོ 》གྲངས ༡༣ ༤བ༢ - ༡༣༨
པ༣ པར་གསལ་བ་དེར་གཟིགས།
སླར་ཡང་རང་ཉིད་ཀྱི་ས་བཅད་མ་སྟོངས་ཙམ་གྱི་དཔེར་བརྗོད།. ་
དབྱིབས་མཛེས་རང་ཤོང་སྦུ་གུའི་འཇུག་ངོགས་ནས།། (སྨྱུ་གུ། དུ་
ཁུང་། ཆུ་ཡུར།)
ལེགས་ཐོན་གསལ་དྭངས་ནམ་མཁའི་མདངས་ཅན་ཞིག།( སྣག་
ཚ། དུ་བ། ཆུ།)
རང་ལམ་གྱ་གྱུའི་འགྲོས་སུ་ཉུལ་བྱས་ཏེ།( ཤོག་བུ། ནམ་མཁའ།
ས་སྟེང་།) (གཅོད་མཚམས་རིགས་གཉིས）
ཤེས་ལྡན（མཁས་པ། མི། སྲོག་ཆགས།)ཡོངས་ལ་ཕན་པ་སྒྲུབ་
འདི་མཛེས།།
ཞེས་ཚིག་རྐང་སོ་སོར་མཆན་བུ་བཀོད་པ་ལྟར་རོ།།
སྦྱར་བའི་རྒྱན་གྱི་ནང་གསེས་གསུམ་པ་བྱ་བ་ཐ་དད་མིན་པའི་སྒྱུར་བ།
སྦྱར་གཞི་གཉིས་ཀས་བྱ་བ་གཅིག།
བྱེད་སྟོན་བྱ་བ་ཐ་དད་མིན།།
བརྗོད་པར་འདོད་པའི་སྦྱར་གཞི་གཉིས་ཀས་བྱ་བ་གཅིག་བྱེད་པར་སྟོན་
པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
འཁྱོག་ཅིང་ཡིད་འོང་རང་བཞིན་ཅན།།
ཆགས་པ་གསལ་བར་སྟོན་བྱེད་པ། །
མཛེས་མས་བསྐུལ་བའི་མིག་དང་ནི།།
420



ཕོ་ཉ་མོས་ཀྱང་མཛའ་བོ་འགུགས།།
ཞེས་པ་སྟེ། གོ་དོན་ནི། སྦྱར་གཞི་མཛེས་མའི་ཟུར་མིག་དང་ཕོ་ཉ་མོ་གཉིས་
ཡིན་ལ། སྦྱར་ཆོས་འཁྱོག་ཅིང་ཞེས་པའི་འཁྱོག་པ་ནི་མཛེས་མའི་ཟུར་མིག་
ཡོན་པོར་ལྟ་བ་དང་། ཕོ་ཉ་མོ་གཡོ་སྒྱུའི་རང་བཞིན་ཅན་གྱི་ངག་འཁྱོག་པ་
གཉིས་སྦྱར། དེ་གཉིས་ཀ་ཡིད་དུ་འོང་བའི་རྣམ་འགྱུར་ལྡན་པས་དོན་སྦྱར།
ཟུར་མིག་གིས་རང་ཉིད་འདོད་པའི་ཆགས་ཉམས་མཛའ་བོ་ལ་གསལ་བར་་་་་་
སྟོན་པ་དང་། ཕོ་ཉ་མོས་རང་གི་བདག་པོས་མངགས་པ་ལྟར་ཆགས་པའི་
བསམ་པ་དེ་མཛའ་བོ་ལ་གསལ་བོར་བརྡ་སྤྲད་པ་གཉིས་སྒྲ་སྦྱར། ཁྱད་གཞི་
ཟུར་མིག་དང་ཕོ་ཉ་མོ་གཉིས་ཀ་བྱེད་པ་པོ་མཛེས་མས་བསྐུལ་བར་མཚུངས་་་་
པས་སྒྲ་སྦྱར། ཁྱད་གཞི་དེ་གཉིས་ཀས་མཛའབོ་འགུགས་པའི་བྱ་བ་གཅིག་
བྱེད་པར་སྟོན་པའི་ཚིག་གཅིག་ལ་བསྡུས་ནས་བརྗོད་པ་དེ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
རང་བཞིན་མི་བརྟན་གྱ་གྱུའི་བགྲོད་པ་ཅན།།
ཀུན་གྱིས་ཐུན་མོང་སྤྱད་བྱར་གྱུར་པའི་ཡུལ།།
དབྱར་གྱི་ཆུ་ཀླུང་རབ་ཏུ་རྒྱས་པ་དང་།།
ལང་ཚོ་མས་ཀྱང་སྐྱེ་བོ་ཐུར་དུ་འདྲེན། །ཞེས་པ་ལྟ་བུའམ།
ཡང་ན། (རང)རྒྱ་མཚོ་ལས་སྐྱེས་ཡངས་པའི་ས་ཆེན་གནོན།(རླུང་དང་རྟ།)
ལེ་དབར་ཁྲི་ཕྲག་དུ་མའི་རྒྱང་རིང་ལམ།།
ཡུད་ཙམ་ཆོད་ནུས་དྲི་ཡི་བཞོན་པ་དང་།།
རྟ་མཆོག་གིས་ཀྱང་གང་བསམ་གནས་སུ་བགྲོད། །ཅེས་པ་ལྟ་བུའོ།།
སྦྱར་བའི་རྒྱན་གྱི་ནང་གསེས་བཞི་བ་བྱ་བ་འགལ་བ་མིན་པའི་སྦྱར་བ་ནི།
421



སྦྱར་ཆོས་མང་པོའི་བྱ་བ་རྣམས།།
གཞི་ལ་ལྟོས་ནས་ཐ་དད་ཀྱང་།།
འབྲས་བུ་གཅིག་གི་གྲོགས་སུ་འགྱུར།།
བྱ་བ་འགལ་མིན་སྦྱར་བའི་རྒྱུན།
སྦྱར་ཆོས་མི་འདྲ་བ་མང་པོའི་བྱ་བ་རྣམས་ཁྱད་གཞི་ལས་ཐ་དད་ཡིན་་་་་་
ཀྱང་བྱ་བ་དེ་དག་འབྲས་བུ་རིགས་གཅིག་གི་གྲོགས་སུ་འགྱུར་བར་སྟོན་པ་ཞིག་
ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཡིད་འོང་ཆགས་པ་འཕེལ་བར་བྱེད།།
འཇམ་ཞིང་མྱོས་པའི་གདངས་སྙན་ཅན།།
ཁུ་བྱུག་སྒྲ་ནི་ཐོས་གྱུར་ཏེ།།
དཀར་མིན་མིག་ཅན་དག་ལ་འཁྱུད།།
ཅེས་པ་སྟེ། གོ་དོན་ནི། སྐབས་འདིར་ཁྱད་གཞི་ཁུ་བྱུག་གི་སྒྲ་དང་མཛེས་མ་
ལ་སྦྱར་བ་སྟེ། སྦྱར་ཆོས་ནི་ཡིད་དུ་འོང་བ་དང་ཆགས་པ་འཕེལ་བའི་རྐྱེན་
བྱེད་པ་གཉིས་མཚུངས་པས་སྒྲ་སྦྱར། འཇམ་པའི་ཁྱད་ཆོས་ནི་ཁུ་བྱུག་གི་
སྐབས་སུ་སྐད་འཇམ་ཞིང་སྙན་པ་དང་། མཛེས་མའི་སྐབས་སུ་ལུས་ཀྱི་རེག་བྱ་
འཇམ་པ་གཉིས་དོན་སྦྱར། མྱོས་པའི་གདངས་སྙན་ཅན་ཞེས་པ་སྦྱར་གཞི་ཁུ་
བྱུག་གི་སྐབས་སུ་དཔྱིད་ཀྱི་དགའ་བདེས་མྱོས་པའི་སྐད་གདངས་སྙན་པ་དང་།
མཛེས་མའི་སྐབས་སུ་སྒྲ་མི་གསལ་བར་སྒྲོགས་པ་སྟེ་ཆགས་པས་མྱོས་པའི་སྐད་
གདངས་མི་གསལ་བ་ལ་འཇུག་པ་གཉིས་དོན་སྦྱར། སྦྱར་ཆོས་བྱ་བ་དེ་དག་
འདིས་འབྲས་བུ་རིགས་གཅིག་སྟེ། དཀར་མིན་གནག་པའི་མིག་ཅན་གྱི་མཛེས་
422



མ་དག་ལ་འཁྱུད་པར་བྱེད་དོ། །ཞེས་ཚིག་གཅིག་ཏུ་བསྡུས་ནས་བསྟན་པ་དེ་
ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
བདུད་རྩིའི་རང་བཞིན་དྲི་མར་གྱུར་ཐམས་ཅད།།
དག་བྱེད་ཚད་མས་འགྲོ་བའི་ཡིད་བསིལ་བ།།
ལེགས་པར་བཤད་པའི་ཆོས་ནི་ཐོས་བྱས་ཏེ༎
བསླབ་གཞིའི་རིམ་པ་རྒྱུད་ལ་བརྟེན་པར་བྱས། །ཞེས་པ་ལྟ་བུའམ།
ཡང་ན། (རང)དཀར་མཛེས་མངར་བའི་བཅུད་ལྡན་འོ་མའི་རྒྱུན།
རབ་འཛིན་བུ་རམ་ཤིང་དག་མཐོང་ཙམ་གྱིས།།
བྱམས་ལྡན་སྐྱེས་མའི་བྲང་དུ་རབ་གནས་པའི།།
ནུ་འབུར་ལས་བབས་རོ་བཅུད་མྱང་བར་རྩོམ། །ཞེས་པ་ལྟ་བུའོ།།
སྦྱར་བའི་རྒྱན་གྱི་ནང་གསེས་ལྔ་པ་འགལ་བའི་ལས་ཅན་གྱི་སྒྱུར་བ་ནི།
གཞི་ཆོས་སྦྱར་བའི་བྱ་བ་འགལ།།
འགལ་བའི་ལས་ཅན་སྦྱར་བའི་རྒྱན།།
ཁྱད་གཞི་སོ་སོར་སྒྲ་དོན་གང་རུང་གིས་སྦྱར་རུང་བའི་ཁྱད་ཆོས་གཅིག་་་་
སྦྱར་ནས། སླར་ཡང་ཁྱད་ཆོས་དེ་ལྡན་གྱི་ཁྱད་གཞི་གཉིས་པོ་དེའི་བྱ་བ་འགལ་
བ་གཉིས་མཉམ་དུ་འབྱུང་བར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད།
ཆུ་མ་དང་སྦྱར་འཕེལ་བ་ཡི།།
དམར་བ་རབ་ཏུ་སྟོན་བྱེད་ཅིང༌།།
ཚ་ཟེར་ཅན་འདི་ནུབ་གྱུར་ཏེ།།
423



ལུས་སྐྱེས་དག་ནི་རྣམ་པར་རྒྱས།།
ཞེས་པ་སྟེ། གོ་དོན་ནི། སྐབས་འདིར་ཁྱད་གཞི་ཉི་མ་དང་འདོད་པའི་ཆགས་
པ་གཉིས་ཡིན་ལ། སྦྱར་ཆོས་ཆུ་མ་ཞེས་པ་ཁྱད་གཞི་ཉི་མའི་སྐབས་སུ་ནུབ་
ཕྱོགས་ལ་འཇུག འདོད་ཆགས་ཀྱི་སྐབས་སུ་ཆང་གི་བཏུང་བ་ལ་འཇུག་པ་
གཉིས་སྒྲ་སྦྱར། དམར་བ་རབ་ཏུ་སྟོན་ཞེས་པ་སྦྱར་གཞི་ཉི་མའི་སྐབས་སུ་
ཉི་མ་ནུབ་རིར་བབས་པའི་དགོང་ཀའི་ཐུན་མཚམས་ཀྱི་མདངས་དམར་བ་ལ་
འཇུག་ཅིང་། སྦྱར་གཞི་འདོད་ཆགས་ཀྱི་སྐབས་སུ་འདོད་ཆགས་རྒྱས་པའི་
གདོང་གི་མདངས་དམར་བ་ལ་འཇུག་པ་སྒྲ་སྦྱར། འཕེལ་བ་ཞེས་པ་སྦྱར་གཞི་
གཉིས་ཀ་ལ་འཇུག་པ་སྦྱར་ནས། སླར་སྦྱར་ཆོས་དམར་བ་དང་ལྡན་པའི་ཉི་མ་
དེ་ནི་ནུབ་ཅིང་མེད་པར་གྱུར་ལ། ལུས་སྐྱེས་འདོད་ཆགས་ཀྱི་དམར་བ་ནི་གོང་
ནས་གོང་དུ་འཕེལ་ཞིང་རྒྱས་པར་གྱུར་ཏོ། །ཞེས་པ་འདིར། ཁྱད་གཞི་སོ་
སོར་གཅིག་མཚུངས་སུ་སྒྲ་སྦྱར་བའི་ཁྱད་ཆོས་དེའི་བྱ་བ་འགལ་བ་གཉིས་དུས་
གཅིག་ཏུ་གནས་པར་སྟོན་པ་ལྟ་བུའོ།། །
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ལུས་ཅན་སྙིང་ལ་ཉལ་བའི་ནུས་པ་ཡིས།།
ལུས་སྐྱེས་གཡོ་སོགས་འགྱུར་བ་གསལ་བྱེད་པ།།
འདོད་ལ་ཆགས་པ་དེ་ནི་ཡོངས་ཉམས་ནས།།
ཡོན་གནས་མཆོག་ལ་དད་པ་རབ་ཏུ་འཕེལ། །ཞེས་པ་ལྟ་བུའམ།
ཡང་ན། (རང)རླུང་གི་ཤུགས་འཆང་སྒྲོ་གཤོག་ལྡན་པ་ཡི།།(མདའ། བྱ།)
འཁྱོག་མེད་དྲང་པོར་འགྲོ་བའི་ཉག་ཕྲན་མདའ།།
རབ་ཡངས་མཁའ་ལ་གྱེན་དུ་འཕུར་དང་ལྷན།།
424



འདབ་ལྡན་ལུས་འདེགས་འཁུམས་ནས་ས་ལ་ལྷུང་།།ཞེས་པ་ལྟ་བུའོ།།
སྦྱར་བའི་རྒྱན་གྱི་ནང་གསེས་དྲུག་པ་ངེས་པ་ཅན་གྱི་སྦྱར་བ་ནི།
གཉིས་ཀར་སྦྱར་ཡང་སྐབས་དོན་འདིར།།
ངེས་པར་འཇུག་སྟོན་ངེས་ཅན་སྦྱར།།
སྦྱར་རྒྱུའི་ཚིག་དེ་སྤྱིར་ན་དོན་གཉིས་ཀར་འཇུག་པའི་སྐབས་ཡོད་ཀྱང་། །
སྐབས་སུ་བབ་པའི་སྦྱར་ཡུལ་དེའི་མིང་དངོས་སུ་སྨོས་པ་དེས་སྦྱར་གཞི་གཞན་
དག་མི་འཇུག་པར་སྟོན་པ་ཞིག་ཡིན་ཏེ།
དེའི་གོ་དོན་ཀྱི་དཔེར་བརྗོད་རྩ་བ་ལས་བཤད་པ།
རལ་གྲི་ཉིད་ནི་སྦྲི་ཤ།།
གཞུ་ཉིད་ལ་ནི་འཁྱོག་པོ་ཉིད།།
མི་དབང་འདི་ཡི་མཱརྒ་ཎ།།
མདའ་རྣམས་ལ་ནི་གནས་པ་ཡིན།།
ཞེས་པ་སྟེ། གོ་དོན་ནི། ནིཙཱི་ཤ་ཞེས་པའི་སྒྲ་ནི་སྤྱིར་ན་སུམ་ཅུ་བརྒལ་ཞེས་
སོར་སུམ་ཅུ་ལས་བརྒལ་བའི་རལ་གྲི་བྱེ་བྲག་པ་ཞིག་དང་། ཁྲོ་བ་ལའང་
འཇུག་པ་ལས་རལ་གྲི་ཉིད་ལ་ནིཙཱི་ཤ་ཞེས་པ་ཡོད་པར་ངེས་ཀྱི། རྒྱལ་པོ་འདི་
ནི་ཁྲོ་བ་མེད་ཅིང་ངང་རྒྱུད་འཇམ་པས་ཁྲོ་བ་ཞེས་པའི་དོན་དེ་འཇུག་པའི་རྒྱུ་
མཚན་མེད་ལ། དེ་བཞིན་དུ་བ་ཀྲ་ཏཱ་ཞེས་པ་འཁྱོག་པོ་སྟེ་གཞུ་དང་། སེམས་
རྒྱུད་མི་འདྲ་བའི་འཁྱོག་པོ་གཉིས་ཀར་སྦྱར་རུང་ཡང་། རྒྱལ་པོ་འདི་ནི་སེམས་
རྒྱུད་འཁྱོག་པོ་ཅན་མིན་པས་གཞུ་ཉིད་ལ་སྒྲ་དེ་འཇུག་པར་ངེས་སོ། །མཱརྒ་ཎ་
ཞེས་པ་མདའ་དང་སློང་བ་པོ་གཉིས་ཀ་ལ་འཇུག་ན་ཡང་། རྒྱལ་པོ་ནི་མདའ་
ཡང་མིན་ལ། སློང་བ་པོ་མིན་པའམ་གང་གི་མངའ་འབངས་ན་སློང་བ་པོ་མེད་
425



པས། །མཱརྒ་ཎའི་སྒྲ་རྒྱལ་པོ་ལ་སྦྱར་ཚེ་མདའ་རྣམས་ཉིད་ལ་ངེས་པར་དུ་འཇུག་
ཅིང་གནས་པ་ཡིན་ནོ། །ཞེས་པ་འདིར། སྒྲ་སྦྱར་བ་དེ་རྣམས་དོན་གཉིས་རེ་
ལ་འཇུག་པ་ལས། སྐབས་དོན་བསྟོད་ཡུལ་གྱི་རྒྱལ་པོའི་དབང་དུ་བྱས་ཏེ་སྒྲ་དེ་
རྣམས་དོན་ལེགས་པའི་ཕྱོགས་ལ་འཇུག་པ་བཀག་ནས། དོན་ལེགས་པའི་
ཕྱོགས་ཁོ་ན་ལ་འཇུག་པར་ངེས་གཟུང་བྱས་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཀེ་ས་ར་དང་རྗེས་འབྲེལ་ཀརྨི་ཀས། །(མགོའི་སྐྲ། པདྨའི་གེ་སར།)
(ན་རྒྱུན། པདྨའི་ལྟེ་བ།).
བརྒྱན་ཅིང་བདུད་རྩིའི་རྟེན་ལ་གཉིས་སྐྱེས་ཕྲེང་།(ཁ་དང་སོ། ན་
ལེ་ཤམ།)
ན་
མཛེས་ལྡན་པདྨ་ཅན་གྱི་མཆོག་དེ་དག། (བུད་མེད། སྤྱན་རས་
གཟིགས།）
སྙིང་སྡུག་འདི་ཡི་ལུས་ལ་ངེས་པར་གནས། །ཞེས་པ་ལྟ་བུའམ།
ཡང་ན། （རང)ནོར་འཛིན་དགའ་མར་མེ་ཏོག་ལྡན་པའི་དུས། དཔྱིད་དུས།
ཉི་ཟླ་གཟའ་འཛིན།)
དཔྱིད་ཀྱི་ཕོ་ཉས་སྙན་པའི་སྒྲ་སྒྲོག་ཅིང་། ཁུ་བྱུག ལྗོན་ཤིང་ཞིག）
གསེར་མིག་ཅན(ཉ། འུག་པ།)རྣམས་དལ་འགྲོའི(ཆུ། རུས་སྦལ། ང
ང་བ།) ངོས་སུ་རྒྱུ།
རྩི་ཤིང་གསར་བར་ལོ་མའི་མྱུ་གུ་འབུས། །ཞེས་པ་ལྟ་བུའོ།།
སྦྱར་བའི་རྒྱན་གྱི་ནང་གསེས་བདུན་པ་ངེས་པ་འགོག་པའི་སྦྱར་བ་ནི།
སྒྲ་གཅིག་སྒྲ་དོན་གང་རུང་གིས། །
X
1
426



སྦྱར་ཆོས་གཅིག་ལ་ངེས་བསྟན་ནས།།
སླར་ཡང་དེ་ཉིད་གཞན་ལའང་།།
ལྡན་པར་སྟོན་པ་ངེས་འགོག་སྦྱར།།
རྗོད་བྱེད་ཀྱི་སྒྲ་གཅིག་སྐབས་དོན་གྱི་ཡུལ་དེ་ལ་ལྟོས་ཏེ་སྒྲ་དང་དོན་གང་
ཡང་རུང་བའི་སྒོ་ནས་སྦྱར་གཞི་གཅིག་ཤོས་ཁོ་ན་ལ་འཇུག་པར་ངེས་གཟུང་་་་་
བྱས་པའི་རྗེས་སུ། སླར་ཡང་སྦྱར་ཆོས་དེ་དང་ལྡན་པའི་དངོས་པོ་གཞན་དག་
ཀྱང་ཡོད་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱོད་ཀྱིས་བསྲུང་ལ་ཚེར་མ་ནི།།
པདྨའི་ཡུ་བ་ཉིད་ལའོ།།
འོན་ཀྱང་ཆགས་ཅན་འཁྲིག་པ་ལ།།
འཁྱུད་པར་གྱུར་པ་རྣམས་ལའང་མཐོང་།།
ཞེས་པ་སྟེ། གོ་དོན་ནི། དཔེར་བརྗོད་འདི་ཡང་རྒྱལ་པོ་ལ་བསྟོད་པ་སྟེ། ཀྱེ་
རྒྱལ་པོ་ཞེས་བོས་ནས། ཁྱོད་ཀྱིས་སྲུང་བའི་ས་གཞིའི་ཁྱོན་ལ་ཚེར་མ་ནི་མེ་
ཏོག་པདྨའི་ཡུ་བ་ཁོ་ན་ལ་ཡོད་པར་མཐོང་གི དེ་ལས་གཞན་དུ་ཚེར་མ་མེད་
པའི་ས་གཞི་འཇམ་པ་ཁོ་ནའོ་ཞེས་ངེས་གཟུང་བྱས་ནས། འོན་ཀྱང་པདྨའི་ཡུ་
བ་དེ་ཁོ་ནར་ཡང་མ་ངེས་ཏེ། ཆགས་ཅན་འགའ་ཞིག་འཁྲིག་པ་སྤྱོད་པ་ལ་
ཞུགས་ནས་ཕན་ཚུན་དུ་འཁྱུད་པར་གྱུར་པའི་ལུས་ལའང་ཚེར་མ་དེ་མཐོང་་་་་་
ཞེས་འདོད་ཆགས་ཀྱི་བ་སྤུ་ལངས་པ་ལ་བསམས་ནས་སྨྲས་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཕྱོགས་འདིར་སྲེད་ལྡན་ཁྱོད་ཀྱིས་མ་བགྲོད་པའི།།
427



ལུས་ཕྲ་སྐྱེ་བའི་ལམ་རབ་སྟེར་བའི་མ།།(སྐྱེས་མ། བུད་མེད།)
འོན་ཀྱང་མ་ངེས་སྐྱེ་མེད་མཚན་ལྡན་པའི།།
སྔོ་སངས་ནམ་མཁའི་བུ་མོ་དག་ཀྱང་མཐོང་། །ཞེས་པ་ལྟ་བུའམ།
ཡང་ན། (རང)བྲིས་པ་མེད་ཀྱང་ཁ་དོག་སྣ་ཚོགས་མདངས།།
མ་འདྲེས་གསལ་བ་གཙུག་ཕུད་ཅན་ཁོ་ན།།(རྨ་བྱ། མེ།）
འོན་ཀྱང་མ་ངེས་མཁའ་རླུང་འཐབ་པའི་འོད།།
བར་སྣང་ལ་མཛེས་དབང་པོའི་གཞུ་ཡང་མཐོང་། །ཞེས་པ་ལྟ་བུའོ།།
སྦྱར་བའི་རྒྱན་གྱི་ནང་གསེས་བརྒྱད་པ་འགལ་བ་མེད་པའི་སྦྱར་བ་ནི།
དོན་གྱི་སྦྱར་གཞི་སྦྱར་ཆོས་རྣམས།།
དཔེ་ཡི་ཁྱད་གཞི་ཁྱད་ཆོས་དང་།།
འགལ་མེད་སོ་སོར་རིམ་སྦྱར་བ།།
འགལ་བ་མེད་པའི་སྦྱར་བའི་རྒྱུན།
མཚོན་བྱ་དོན་གྱི་སྦྱར་གཞི་སྦྱར་ཆོས་མི་འདྲ་བ་རྣམས། མཚོན་བྱེད་
དཔེའི་ཁྱད་གཞི་ཁྱད་ཆོས་དང་སྒྲ་དོན་གང་རུང་གི་སྒོ་ནས་འགལ་བ་མེད་པར་
སོ་སོར་སྦྱར་རུང་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ས་འཛིན་ཀ་ཊ་ཀ་མང་ཞིང་།།
གཟི་བརྗིད་ལྡན་པ་ངེས་པར་དར།།
སྐྱེ་རྒུའི་བདག་བྱུང་མྱུར་བ་སྟེ།།
རྗེ་བོ་ནུས་པ་འཛིན་ཡང་དེ།།
ཞེས་པ་སྟེ། གོ་དོན་ནི། དཔེར་བརྗོད་འདིར་ཚིག་རྐང་བཞི་ཡོད་པའི་ཁྱད་
428



གཞི་ཕྱོགས་གཅིག་རྐང་པ་བཞི་ཀར་རྒྱལ་པོ་ལ་སྦྱར་བ་ཡིན་ཞིང་། ཁྱད་གཞི་
ཕྱོགས་གཅིག་ལ་ཚིག་རྐང་རེ་རེར་ཁྱད་གཞི་མི་འདྲ་བ་རེ་ཡོད་པ་སྟེ། དེ་ཡང་
རྐང་པ་དང་པོའི་སྐབས་ཀྱི་ཁྱད་གཞི་གཅིག་ནི་ས་འཛིན་ཏེ་རི་དང་། གཅིག་
ནི་རྒྱལ་པོ་ཡིན་པས་གཉིས་ཀ་ལ་སྒྲ་སྦྱར་ཞིང་། དེ་གཉིས་ཀྱི་ཁྱད་ཆོས་ནི་ཀ་
ཊ་ཀ་མང་བ་དེ་ནི་རིའི་སྐབས་སུ་རི་ཕྲན་ནམ་རི་སུལ་འབའ་འབུར་མང་པོ་་་་་
ཡོད་པ་དང་། རྒྱལ་པོའི་སྐབས་སུ་ལག་གདུབ་དང་ཕོ་བྲང་ལ་འཇུག ཚིག་
རྐང་གཉིས་པའི་སྐབས་སུ་ཁྱད་གཞི་གཅིག་ནི་ཉི་མ་དང་། གཅིག་ནི་སྔར་ལྟར་
རྒྱལ་པོ་ཡིན་པས། དེ་གཉིས་ཀྱི་ཁྱད་ཆོས་གཟི་བརྗིད་ལྡན་པ་གཉིས་ཀར་སྦྱར་
དུ་ཡོད་པ་དང་། ངེས་པར་དར་བ་ནི་ཉི་མའི་སྐབས་སུ་ངེས་པར་འཆར་བ་དང་།
རྒྱལ་པོའི་སྐབས་སུ་དར་ཞིང་རྒྱས་པ་ལ་འཇུག་པས་དེ་གཉིས་སྒྲ་སྦྱར། ཚིག་
རྐང་གསུམ་པར་སྐྱེ་རྒུའི་བདག་བྱུང་ཞེས་པའི་ཁྱད་གཞི་གཅིག་ནི་ཚངས་པ། །
གཅིག་ནི་རྒྱལ་པོ་ཡིན་པ་སྔར་བཞིན་ལ། ཚངས་པའི་སྐབས་སུ་སྐྱེ་རྒུའི་བདག་
པོ་ཞེས་པ་དངོས་མིང་། རྒྱལ་པོའི་སྐབས་སུ་སྐྱེ་རྒུ་ཀུན་གྱི་བདག་པོ་ཡིན་པའི་
མིང་གི་སྒྲ་སྦྱར། བྱུང་ཞེས་པ་ཚངས་པའི་སྐབས་སུ་མུ་སྟེགས་པའི་རིག་བྱེད་ཀྱི་
གཏམ་རྒྱུད་ལྟར་འཇིག་རྟེན་ཀུན་གྱི་དང་པོར་བྱུང་བ་དང༌། རྒྱལ་པོའི་སྐབས་
སུ་དེང་དུས་སུ་བྱུང་ཟིན་པ་ལ་འཇུག་པས་དོན་སྦྱར། མྱུར་བ་ཞེས་པ་ཚངས་
པའི་སྐབས་སུ་སྐྱེ་རྒུའི་བདག་པོ་མྱུར་བ་ཞེས་པ་ཚངས་པ་བྱེ་བྲག་པ་ཞིག་་་་་་
མིང་དང་། རྒྱལ་པོའི་སྐབས་སུ་མཁས་ཤིང་གྲུང་བ་དང་། དཔའ་བ་འཇུག་པ་
སྒྲ་སྦྱར། ཚིག་རྐང་བཞི་པར་ཁྱད་གཞི་གཅིག་ནི་གཞོན་ནུ་གདོང་དྲུག་དང་།
ཁྱད་གཞི་གཞན་ཞིག་གོང་ལྟར་རྒྱལ་པོ་ལ་སྒྲ་དང་དོན་གྱི་སྒོ་ནས་འཇུག་ནུས་
པ་འཛིན་ཞེས་པའི་རྒྱ་གར་སྐད་དུ་ཤིཀྐ་རྣ་ར་ཞེས་པ་ཁྱད་གཞི་གཞོན་ནུ་གདོང་
429



དྲུག་གི་སྐབས་སུ་འཕང་མདུང་འཛིན་པ་ལ་འཇུག་པས་གཞོན་ནུ་གདོང་དྲུག་
གི་དངོས་མིང་དང༌། རྒྱལ་པོའི་སྐབས་སུ་ནུས་པ་སྟེ་འཛིན་པ་མཐུ་སྟོབས་ཆེ་
བའམ་ནུས་པ་ཆེ་བ་ལ་འཇུག་པས་དོན་སྦྱར། ཡང་གི་སྒྲས་གོང་དུ་སྨྲས་པའི་
ཡོན་ཏན་དེ་དག་དང་ལྡན་པ་དེ་ཀུན་ཡང་རྒྱལ་པོ་འདི་ཡིན་ཞེས་ཁྱད་གཞི་་་་་
ཁྱད་ཆོས་རྣམས་སྒྲ་དོན་གང་རུང་གི་སྒོ་ནས་ཕན་ཚུན་འགལ་བ་མེད་པར་སྦྱར་
ཆོག་པ་དེ་ལྟ་བུའོ།།
གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
པད་མའི་སྐྱེ་གནས་ལས་བལྟམས་རང་བྱུང་སྐུ།།(དཔེ་ཚངས་པ། དཔེ་
ཅན་སློབ་དཔོན་པདྨ།）
འགྲོ་བའི་ཏོག་གྱུར་འཁོར་ལོས་ཕྱག་ཟུང་མཛེས། །(དཔེ་ཁྱབ་འཇུག
དཔེ་ཅན་སློབ་དཔོན་པདྨ།)
འཆི་མེད་དབང་ཕྱུག་བདུད་རྩི་སྤྲོ་བའི་ལྷ།(དཔེ་བརྒྱ་སྦྱིན། དཔེ་
ཅན་སློབ་དཔོན་པདྨ།)
སྟེང་འཕུར་དབང་པོས་སུམ་བརྩེགས་གྲོང་ཁྱེར་འཇོམས། །(དཔེ་དབང་
ཕྱུག དཔེ་ཅན་སློབ་དཔོན་པདྨ།》 ཞེས་པ་ལྟ་བུའམ།
ཡང་ན། (རང)གཡོ་མེད་དྲང་པོར་སྲོང་བའི་རྩེ་མོ་ཅན།།（དཔེ་མདའ། དཔེ་
ཅན་སྲོང་བཙན་སྒམ་པོ།)
གཞན་གྱིས་མི་ཐུབ་བཙན་བརྗིད་རྡོ་རྗེའི་རི།།(དཔེ་རྡོ་རྗེའི་རི། དཔེ་
ཅན་སྲོང་བཙན་སྒམ་པོ།）
མི་མངོན་སྒམ་པོར་གནས་པའི་གཏིང་དང་ལྡན།།(དཔེ་མཚོ། དཔེ་
ཅན་སྲོང་བཙན་སྒམ་པོ།）
430



གངས་ལྗོངས་ས་འཛིན་དབང་པོར་འགྲན་ཟླ་སུ།།(དཔེ་རི་བོ་གངས་
ཅན་དང་དཔེ་ཅན་སྲོང་བཙན་སྒམ་པོ།)
སྦྱར་བའི་རྒྱན་གྱི་ནང་གསེས་དགུ་པ་འགལ་བ་ཅན་གྱི་སྦྱར་བ་ནི།
དོན་གྱི་སྦྱར་གཞིར་སྦྱར་ཆོས་རྣམས།།
ཕན་ཚུན་འགལ་བར་སྦྱར་རུང་ཞིང་།།
དཔེ་ཡི་སྦྱར་གཞིར་དེ་ལྟར་དུ། །
རུང་མིན་འགལ་བ་ཅན་གྱི་སྦྱར།།
མཚོན་བྱ་དོན་གྱི་སྦྱར་གཞི་གཅིག་ལ་དེའི་ཁྱད་ཆོས་ཕན་ཚུན་འགལ་བ་་་
མེད་པར་སྦྱར་རུང་ཞིང་། མཚོན་བྱེད་དཔེའི་སྦྱར་གཞིར་ཁྱད་གཞི་གཅིག་ལ་
སྦྱར་སྐབས་དེ་ལྟར་དུ་བྱས་ན་དེའི་ཁྱད་ཆོས་དངོས་དང་འགལ་བར་འགྱུར་བ་
ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཉམས་མེད་ཡིན་ཡང་གླང་གཅོད་མིན།།
རྒྱལ་པོ་ཡིན་ཡང་ཟད་མི་ཤེས།།
བདེ་བྱེད་ཡིན་ཡང་ལག་འགྲོ་མེད།།
ལྷ་ཡང་བི་བུ་དྷ་མིན་ཤེས།།
ཞེས་པ་སྟེ། གོ་དོན་ནི། དཔེར་བརྗོད་འདིའི་མཚོན་བྱ་དོན་གྱི་སྦྱར་གཞི་
ཕྱོགས་གཅིག་ནི་རྐང་པ་བཞི་ཀ་བསྟོད་ཡུལ་གྱི་རྒྱལ་པོ་ཁོ་ན་ཡིན་ཞིང་། མཚོན་
བྱེད་དཔེའི་སྦྱར་གཞི་ལ་ཚིག་རྐང་རེར་ཁྱད་གཞི་མི་འདྲ་བ་ཡོད་པ་དང་། མཚོན་
བྱ་དོན་གྱི་ཁྱད་ཆོས་རྣམས་ཁྱད་གཞི་གཅིག་པོ་དེར་སྦྱར་ན་མི་འགལ་ཞིང་།
མཚོན་བྱེད་དཔེ་ཡི་ཁྱད་གཞི་ལ་དེ་ལྟར་སྦྱར་མི་རུང་བ་ཞིག་སྟེ། དེ་ཡང་།
431



རྐང་པ་དང་པོའི་མཚོན་བྱ་དོན་གྱི་ཁྱད་གཞི་ནི་རྒྱལ་པོ་དང་། དཔེའི་ཁྱད་
གཞི་ནི་ལྷ་ཁྱབ་འཇུག་ཡིན་ཞིང་། དེ་གཉིས་ཀ་ཉམས་མེད་ཡིན་པ་ནི། རྒྱལ་
པོའི་སྐབས་སུ་རང་གི་མངའ་ཐང་ལས་ཉམས་པ་མེད་པ་ལ་འཇུག ཁྱབ་
འཇུག་གི་སྐབས་སུ་རྟག་པའི་གོ་འཕང་ལས་ཉམས་པ་མེད་པ་ལ་འཇུག་པ་སྒྲ་་་
སྦྱར། གླང་གཅོད་མིན་ཞེས་པ་རྒྱལ་པོའི་སྐབས་སུ་གླང་གསོད་པ་པོ་མིན་པ་མི་
འགལ་ཡང་། ཁྱབ་འཇུག་གི་སྐབས་སུ་ལྷ་མ་ཡིན་གླང་གི་གཟུགས་སུ་སྤྲུལ་པ་
གསོད་པ་པོ་ནི་ཁྱབ་འཇུག་ཡིན་པས་ཁྱད་ཆོས་དང་འགལ། ཚིག་རྐང་གཉིས་
པའི་ཁྱད་གཞི་ཕྱོགས་གཅིག་རྒྱལ་པོ་དང༌། གཅིག་ཟླ་བ་ཡིན་པས། དེ་གཉིས་
ཀ་རྒྱལ་པོ་ཡིན་པའི་ཁྱད་ཆོས་དང་ལྡན་པ་སྟེ། རྒྱལ་པོ་ནི་དགྲའི་ཕྱོགས་ཐམས་
ཅད་ལས་རྒྱལ་བ་པོ་ཡིན་པ་དང་། ཟླ་བ་ནི་རྒྱུ་སྐར་ཐམས་ཅད་ཀྱི་རྒྱལ་པོ་ཡིན་
པ་གཉིས་སྒྲ་སྦྱར། ཁྱད་ཆོས་ཟད་མི་ཤེས་པ་ནི་རྒྱལ་པོའི་སྐབས་སུ་རྒྱལ་སྲིད་
ཀྱི་སྟོབས་འབྱོར་ཟད་མི་ཤེས་པ་ལ་འཇུག་པས་མི་འགལ་ཡང་། ཟླ་བའི་སྐབས་
སུ་དེ་ལས་ལྡོག་པའི་ཁྱད་ཆོས་ནག་ཕྱོགས་ལ་འཛད་པར་འགྱུར་བ་ཞིག་ཡིན་་་་་
པས་ཁྱད་ཆོས་དང་འགལ། ཚིག་རྐང་གསུམ་པར་ཁྱད་གཞི་ཕྱོགས་གཅིག་རྒྱལ་
པོ་དང༌། ཕྱོགས་གཅིག་དབང་ཕྱུག་ཡིན་ཞིང་། དབང་ཕྱུག་གི་སྐབས་སུ་
དངོས་མིང་དང༌། རྒྱལ་པོའི་སྐབས་སུ་རང་གི་མངའ་འབངས་བདེ་བར་བྱེད་
པ་པོ་ཡིན་པ་སྒྲ་སྦྱར། ལག་འགྲོ་མེད་ཅེས་པ་ཁྱད་གཞི་རྒྱལ་པོའི་སྐབས་སུ་
ལག་འགྲོ་སྟེ་སྤྲུལ་རྒྱན་མེད་པ་ལ་འཇུག་པས་མི་འགལ་ཡང་། དབང་ཕྱུག་གི་
སྐབས་སུ་དེ་ལ་སྤྲུལ་རྒྱན་དངོས་སུ་ཡོད་པས་ཁྱད་ཆོས་དང་འགལ། ཚིག་རྐང་
བཞི་པར་ཁྱད་གཞི་ཕྱོགས་གཅིག་ནི་རྒྱལ་པོ་དང༌། གཅིག་ནི་ལྷ་ཡིན་པས།
རྒྱལ་པོའི་སྐབས་སུ་མིའི་ལྷ་ཡིན་པ་དང་། ལྷའི་སྐབས་སུ་འགྲོ་བ་རིགས་
432



དྲུག་གི་ནང་ཚན་ལྷ་ཡི་འགྲོ་བ་ཡིན་པས་སྒྲ་སྦྱར། ཁྱད་ཆོས་བི་བུ་དྷ་མིན་ཞེས་
པ་རྒྱལ་པོའི་སྐབས་མཁས་བྲལ་མིན་པ་སྟེ་མཁས་པ་ཡིན་པ་ལ་འཇུག་པའམ།
ཡང་ན་རྣམ་སད་མིན་པ་སྟེ་རྟག་ཏུ་མིག་གདངས་ནས་གཉིད་ཁུག་རྒྱུ་མེད་པ་་་་
མིན་པ་སྟེ་མིག་བཙུམས་ནས་གཉིད་ཁུག་པ་ཡོད་པས་མི་འགལ་ཞིང་། ལྷའི་
སྐབས་སུ་རྣམ་སད་མིན་པའི་ཁྱད་ཆོས་དེ་ལས་ལྡོག་སྟེ། རྣམ་སད་ཅེས་པ་ལྷའི་
མིང་གི་རྣམ་གྲངས་སུ་གྲགས་པའི་ཁྱད་ཆོས་དངོས་དང་འགལ་བ་དེ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་གུང་ཐང་བསྟན་
པའི་སྒྲོན་མེས། །
འོད་སྟོང་འཕྲོ་ཡང་པད་ཚལ་ཟུམ་བྱེད་མིན།།(དཔེ་ཉི་མ། དཔེ་ཅན་
འཇམ་དབྱངས།)
བཅུ་དྲུག་ལང་ཚོ་རྒྱས་ཀྱང་ཆགས་དང་བྲལ།།(དཔེ་གཞོན་ནུ། དཔེ་
ཅན་འཇམ་དབྱངས།)
འདོད་པ་སྲེག་ཀྱང་ཁྲོ་བའི་རྣམ་འགྱུར་སྤངས།།(དཔེ་དབང་ཕྱུག
དཔེ་ཅན་འཇམ་དབྱངས།)
འགྲོ་བའི་ཏོག་ཏུ་གྱུར་ཀྱང་བསླུ་བ་མེད།(དཔེ་ཁྱབ་འཇུག དཔེ་
ཅན་འཇམ་དབྱངས།》ཞེས་པ་ལྟ་བུའམ།
ཡང་ན། (རང)སྣང་བྱེད་ཡིན་ཀྱང་རང་འདྲའི་གྲོགས་དང་ལྡན།།(དཔེ་ཉི་མ།
དཔེ་ཅན་མིག)
རྒྱང་རིང་མཐོང་ཡང་ཤ་ཁྲག་གོང་བུར་གྲུཔ།།(དཔེ་རྒྱང་ཤེལ། དཔེ་
ཅན་མིག)
གཞན་ཡིད་འགུགས་ཀྱང་རྣོན་པོའི་རྩེ་དང་བྲལ།།(དཔེ་ལྕགས་ཀྱུ།
433



དཔེ་ཅན་མིག)
འོད་ཟེར་འཕྲོ་ཡང་མུན་ནང་གཟུགས་མི་གསལ།།(དཔེ་སྒྲོན་མེ། དཔེ་
ཅན་མིག)ཞེས་པ་ལྟ་བུའོ།།
(28)དོན་རྒྱན་སོ་ལྔའི་ནང་གསེས་ཉེར་ལྔ་པ་ཁྱད་པར་བརྗོད་པའི་རྒྱན།
(༡)ཁྱད་པར་བརྗོད་པའི་རྒྱན་གྱི་ངོ་བོ་སྤྱིར་བཤད་པ།
གང་དུ་ཡོན་ཏན་རིགས་ལ་སོགས།།
ཁྱད་ཆོས་གཞན་འགའ་མ་ཚང་ཡང་།།
དམིགས་བསལ་ཁྱད་པར་ལྡན་པར་སྟོན།།
དེ་ནི་ཁྱད་པར་བརྗོད་པའི་རྒྱན།།
བརྗོད་པར་འདོད་པའི་དངོས་པོ་དེར་ཡོན་ཏན་དང་རིགས་ལ་སོགས་་་་་
པའི་ཁྱད་ཆོས་འགའ་ཞིག་མ་ཚང་ཡང་རིགས་མཐུན་གཞན་དང་མི་འདྲ་བའི་
དམིགས་བསལ་གྱི་ཁྱད་ཆོས་ལྡན་པར་སྟོན་པ་ནི་ཁྱད་པར་བརྗོད་པའི་རྒྱན་་་་་་
ཞེས་བྱ་བ་ཡིན།
(༢)ཁྱད་པར་བརྗོད་པའི་རྒྱན་གྱི་རྣམ་གྲངས་བཤད་པ།
དབྱེ་ན་ཡོན་ཏན་རིགས་དང་ལས།།
རྫས་དང་རྒྱུ་ཡི་ཁྱད་པར་ལྔ། །
ཁྱད་པར་བརྗོད་པའི་རྒྱན་དེ་ལ་ནང་གསེས་ཀྱིས་དབྱེ་ན། ༡ཡོན་ཏན་མ་
ཚང་བའི་ཁྱད་པར་བརྗོད་པ། ༢ རིགས་མ་ཚང་བའི་ཁྱད་པར་བརྗོད་པ།
༣བྱ་བ་མ་ཚང་བའི་ཁྱད་པར་བརྗོད་པ། ༤རྫས་མ་ཚང་བའི་ཁྱད་པར་བརྗོད་
པ། ༥ རྒྱུ་མ་ཚང་བའི་ཁྱད་པར་བརྗོད་པ་བཅས་སོ།།
(༣)ཁྱད་པར་བརྗོད་པའི་རྒྱན་སོ་སོའི་ངོས་འཛིན་བཤད་པ།
434



ཁྱད་པར་བརྗོད་པའི་རྒྱན་གྱི་ནང་གསེས་དང་པོ་ཡོན་ཏན་མ་ཚང་བའི་ཁྱད་་་་
པར་བརྗོད་པ་ནི།
ཡོན་ཏན་འགའ་ཞིག་ཚང་མིན་ཡང་།།
ཁྱད་འཕགས་ཡོན་ཏན་ལྡན་པར་བརྗོད།།
བརྗོད་པར་འདོད་པའི་དངོས་པོ་དེར་ཡོན་ཏན་གྱི་ཁྱད་པར་འགའ་ཞིག་
མ་ཚང་ཡང་ཁྱད་པར་བའི་ཡོན་ཏན་གཞན་ལྡན་པར་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མེ་ཏོག་གཞུ་ཅན་དག་གི་མཚོན།།
རྩུབ་པ་མ་ཡིན་རྣོ་བའང་མིན།
དེ་ལྟ་ན་ཡང་འདི་ཡིས་ནི།།
ས་གསུམ་དག་ལས་རྒྱལ་བར་གྱུར།།
ཅེས་པ་སྟེ། གོ་དོན་ནི། མེ་ཏོག་གི་གཞུ་ཅན་འདོད་པའི་ལྷ་དགའ་རབ་དབང་
ཕྱུག་གི་མཚོན་ཆ་མདའ་ལྔ་པོ་དེ་ནི་མཚོན་ཆའི་ཡོན་ཏན་རྩུབ་པའང་མིན་ལ་
རྣོ་བའང་མིན་རུང་། མདའ་ལྔ་པོ་འདི་ཡིས་ནི་ས་འོག་ས་སྟེང་ས་བླ་གསུམ་པོ་
དག་ལས་རྣམ་པར་རྒྱལ་བར་གྱུར་ཏོ། །ཞེས་པ་འདིར། འདོད་ལྷ་དགའ་རབ་
དབང་ཕྱུག་གིས་འཕངས་པའི་མེ་ཏོག་གི་མདའ་ལྔ་པོ་དེ་རིགས་མཐུན་པའི་་་་་
མདའ་གཞན་དག་དང་འདྲ་བར་རྩུབ་པ་དང་རྣོ་བ་གང་ཡང་མིན་རུང་། མདའ་
དེ་འཕངས་པ་ཙམ་གྱིས་ས་གསུམ་ལས་རྒྱལ་བའི་དམིགས་བསལ་གྱི་ཁྱད་པར་
གཞན་ལྡན་པར་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཚངས་པར་སྤྱོད་ལྡན་ཁྱོད་ཀྱི་བླ་གོས་ནི།།
435



མཁྲེགས་མིན་སྲ་བ་མ་ཡིན་འཐུག་པའང་མིན།
དེ་ལྟ་ན་ཡང་མེ་ཏོག་གཞུ་ཅན་གྱི།།
མཚོན་ཆར་ཇི་ཙམ་ཕབ་ཀྱང་བརྫི་མ་ལགས། །ཞེས་པ་ལྟ་བུའམ།
ཡང་ན། (རང)བོད་ལྗོངས་ལོ་རྒྱུས་གསེར་གྱི་སྐུད་པ་ལས།།
ཐགས་སུ་བཏགས་པའི་ནོར་བུའི་སྐ་རགས་འདི།།
རིང་བ་མིན་ཡང་ས་གཞི་རིལ་མོའི་ཁྱོན།།
ཡོངས་སུ་འཆིང་བའི་གྲགས་སྙན་སུ་ཡིས་འགོག །ཅེས་པ་ལྟ་བུའོ།།
ཁྱད་པར་བརྗོད་པའི་རྒྱན་གྱི་ནང་གསེས་གཉིས་པ་རིགས་མ་ཚང་བའི་ཁྱད་་་་
པར་བརྗོད་པ་ནི།
རིགས་ཀྱི་ཁྱད་པར་མ་ཚང་ཡང་།།
ཁྱད་ཆོས་དེ་དང་ལྡན་པར་བརྗོད།
བརྗོད་པར་འདོད་པའི་དངོས་པོ་དེར་རིགས་ཀྱི་ཁྱད་པར་འགའ་ཞིག་མ་
ཚང་ཡང་། རིགས་ཀྱི་ཁྱད་པར་དེ་དག་ལ་ཡོད་པའི་ཁྱད་ཆོས་ལྡན་པར་བརྗོད་
པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
འདི་དག་ལྷ་ཡི་བུ མོ་མིན།།
དྲི་ཟའི་རིགས་ལས་བྱུང་མ་ཡིན།།
དེ་ལྟ་མོད་ཀྱང་ཚངས་པའི་ཡང་།།
དཀའ་ཐུབ་གཞོམ་པ་བསྒྲུབ་པར་ནུས།།
ཞེས་པ་སྟེ། གོ་དོན་ནི། མཛེས་མ་ཡིད་འོང་མ་འདི་དག་ལྷ་ཡི་བུ་མོ་མིན་ཞིང་།
དྲི་ཟའི་རིགས་ལས་བྱུང་བ་ཡང་མིན་མོད་ཀྱི། འདི་ཡི་གཟུགས་ཧ་ཅང་མཛེས་
436



པ་དེས་ལྷ་ཚངས་པའི་ཡང་དཀའ་ཐུབ་གཞོམ་པ་ཉིད་བསྒྲུབ་པར་ནུས་སོ། །
ཞེས་པ་འདིར། མཛེས་མ་ཞིག་ལྷ་ཡི་བུ་མོ་དང་དྲི་ཟའི་རིགས་ལས་སྐྱེས་པ་
གང་ཡང་མིན་རུང་། དེ་དག་གི་ཁྱད་ཆོས་ལྷ་ཚངས་པའི་དཀའ་ཐུབ་འཇོམས་
ནུས་པའི་ཁྱད་ཆོས་ནི་འདི་ལ་ཚང་བར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
སྒྱུ་རྩལ་མཁན་འདི་ཧོར་གྱི་རྒྱལ་ཁམས་དང་།།
ཀུ་ཤའི་གྲོང་ན་སྤྱོད་པའི་རིགས་མིན་ཡང་།།
འདི་ན་ལང་ཚོའི་སྟོབས་ཀྱིས་སྙེམས་འཆང་ཀུན།།
ར་སྐྱེས་གཞོན་ནུའི་ལང་ཚོར་མངོན་པར་སྦྱོར།།ཞེས་པ་ལྟ་བུའམ།
ཡང་ན། (རང)དབང་ཕྱོགས་ཙི་ནའི་ཡུལ་དུ་མ་འཁྲུངས་ཤིང་།།
འཕྲུལ་མཛངས་བློ་ལྡན་རྒྱ་ཡི་རིགས་མིན་ཡང་།།
རྒྱ་བོད་སྐད་གཉིས་སྨྲ་ལ་ཐོགས་མེད་པའི།།
འཇིག་རྟེན་མིག་གཅིག་ཆོས་གྲུབ་ལོ་ཙཱ་བ། །ཞེས་པ་ལྟ་བུའོ།།
ཁྱད་པར་བརྗོད་པའི་རྒྱན་གྱི་ནང་གསེས་གསུམ་པ་བྱ་བ་མ་ཚང་བའི་ཁྱད་་་་་་
པར་བརྗོད་པ་ནི།
བྱ་བ་འགའ་ཡང་མ་བྱས་པར།།
འབྲས་ཐོབ་བྱ་བའི་ཁྱད་པར་བརྗོད།།
བརྗོད་པར་འདོད་པའི་དངོས་པོ་དེས་བྱ་བ་འགའ་ཞིག་དངོས་སུ་མ་བྱས་
ཀྱང་དེའི་འབྲས་བུ་ཐོབ་པའི་ཁྱད་པར་གཞན་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྲོ་གཉེར་དག་ནི་མ་བསྡུས་ཤིང་།།
437



སོ་ཡི་གཡོགས་ཀྱང་མ་བསྐྱོད་ལ།།
མིག་ཀྱང་དམར་པོར་མ་གྱུར་པར།།
དགྲ་ཡི་རིགས་ནི་ཉམས་པར་བྱས།།
ཞེས་པ་སྟེ། གོ་དོན་ནི། གང་གི་གདོང་པར་ཁྲོས་པའི་དབང་གིས་ཁྲོ་གཉེར་
དག་ནི་མ་བསྡུས་ཤིང་། སོ་ཡི་གཡོགས་མཆུ་སྒྲོས་ཀྱང་བསྐྱོད་པར་མ་བྱས་ལ།
མིག་ཀྱང་སྡང་མིག་དམར་པོར་མ་གྱུར་པར། དགྲ་ཡི་རིགས་མཐའ་དག་ནི་
ཉམས་པར་བྱས་ཏེ་ཕམ་པར་བྱས་སོ། །ཞེས་པ་འདིར། དགྲ་བོ་འཇོམས་པའི་
རྣམ་འགྱུར་གྱི་བྱ་བ་དེ་དག་གང་ཡང་མ་བྱས་ཀྱང་དགྲ་བོ་འཇོམས་པར་སྟོན་
པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
མཛེས་པའི་མིག་ཟུར་འཁྱོག་པོས་མ་བཏབ་ལ།།
ཡིད་འོང་འཛུམ་པའི་རླབས་ཀྱིས་མ་བསུས་ཤིང་།།
ཕེབས་པར་སྨྲ་བའི་གཏམ་གྱིས་བྲིད་མིན་པར། །
བདག་ཡིད་དབང་མེད་འཕྲོག་མཁས་མར་སྟོན་རྗེ།།ཞེས་པ་ལྟ་བུའམ།
ཡང་ན། (རང)ཕུལ་བྱུང་སློབ་དཔོན་མཁས་པ་མ་བསྟེན་ཅིང་།།
ཆེད་སྦྱོང་སློབ་གྲྭ་དག་ཏུ་མ་བསྐྱོད་ལ།།
དཀའ་སྤྱད་བརྩོན་པའི་ངལ་བ་མ་བྱས་པར།།
རྣམ་མང་རིག་གཞུང་བལྟས་པ་ཙམ་གྱིས་ཤེས། །ཞེས་པ་ལྟ་བུའོ། །
ཁྱད་པར་བརྗོད་པའི་རྒྱན་གྱི་ནང་གསེས་བཞི་པ་རྫས་མ་ཚང་བའི་ཁྱད་པར་་་་
བརྗོད་པ་ནི།
རྫས་ཀྱི་ཁྱད་པར་མ་ཚང་ཡང་།།
438



འབྲས་ཐོབ་རྫས་ཀྱི་ཁྱད་པར་བརྗོད།།
བརྗོད་པར་འདོད་པའི་དངོས་པོ་དེར་རྫས་ཀྱི་ཁྱད་པར་འགའ་ཞིག་མ་་་་
ཚང་ཡང་། རྫས་ཀྱི་དངོས་པོ་དེ་དག་ལ་ཡོད་པའི་ཁྱད་ཆོས་གཞན་ལྡན་པར་
བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།།
ཤིང་རྟ་མེད་ཅིང་གླང་པོའང་མེད།།
རྟ་མེད་རྐང་ཐང་མེད་པར་ཡང་
ཟུར་མིག་ཉིད་ཀྱིས་བུད་མེད་རྣམས།།
འགྲོ་བ་གསུམ་པོ་དག་ལས་རྒྱལ།།
ཞེས་པ་སྟེ། གོ་དོན་ནི། ཤིང་རྟ་འཁོར་ལོའི་དཔུང་མེད་ཅིང་གླང་པོ་ཆེའི་
དཔུང་ཡང་མེད་ལ། རྟ་དང་རྐང་ཐང་གི་དམག་དཔུང་ཡང་མེད་པར་མཛེས་
པའི་ཟུར་མིག་གཡོ་བ་ཙམ་ཉིད་ཀྱིས། ལྷ་ཀླུ་མི་ཡི་འགྲོ་བ་གསུམ་པོ་དག་ལས་
རྣམ་པར་རྒྱལ་བར་གྱུར་ཏོ། །ཞེས་པ་འདིར། མཛེས་མའི་ཟུར་མིག་ལ་རྣམ་
པར་རྒྱལ་བྱེད་ཀྱི་རྫས་དཔུང་ཚོགས་བཞི་པོ་གང་ཡང་མེད་ཀྱང་འགྲོ་བ་གསུམ་
པོ་དབང་དུ་བྱེད་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
དཔའ་བའི་དམག་དཔུང་ཡན་ལག་བཞི་མེད་ཅིང་།།
སྲ་ཞིང་རྣོ་བའི་མཚོན་ཆ་མི་ལྡན་ཡང་།།
རིག་སྔགས་ཙམ་གྱིས་ཉེ་དུའི་ཚུལ་བཟུང་བའི།།
དགྲ་ཚོགས་དུས་གཅིག་གཞོམ་མཁས་ཐོས་པ་དགའ། །ཞེས་པ་ལྟ་
བུའམ།
439



ཡང་ན། (རང)ཕྲ་ཞིབ་དཔྱད་ཆས་འཕྲུལ་དང་མི་ལྡན་ཞིང་།།
དགོས་ངེས་དཔེ་དེབ་དག་ཀྱང་མ་ཚང་བར།།
དཔེ་མཚོན་དངོས་རིགས་ཉུང་ངུ་ཙམ་ཞིག་གིས།།
དངོས་པོའི་གནས་ལུགས་འབྱེད་མཁས་ཚན་རིག་པ། །ཞེས་པ་ལྟ་བུའོ། །
ཁྱད་པར་བརྗོད་པའི་རྒྱན་གྱི་ནང་གསེས་ལྔ་པ་རྒྱུ་མ་ཚང་བའི་ཁྱད་པར་་་་་་་་་
བརྗོད་པ་ནི། །
རྒྱུ་ཡི་ཁྱད་པར་མ་ཚང་ཡང་།།
འབྲས་ཐོབ་རྒྱུ་ཡི་ཁྱད་པར་བརྗོད།།
བརྗོད་པར་འདོད་པའི་དངོས་པོ་དེར་རྒྱུ་ཡི་ཁྱད་པར་འགའ་ཞིག་མ་ཚང་
ཡང་། རྒྱུ་ཡི་ཁྱད་པར་དེ་དག་ལས་བྱུང་བའི་འབྲས་བུ་ཐོབ་པར་བརྗོད་པ་
ཞིག་ཡིན་ཏེ། །
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཤིང་རྟ་འཁོར་ལོ་གཅིག་པ་དང་།།
ཁ་ལོ་པ་ཉམས་རྟ་མི་མཉམ།།
དེ་ལྟ་ན་ཡང་གཟི་བརྗིད་ཅན།།
ཉི་མས་འགྲོ་བ་གསུམ་པོ་མནན།།
ཞེས་པ་སྟེ། གོ་དོན་ནི། གང་གི་གཞལ་ཡས་ཁང་འདྲེན་བྱེད་ཀྱི་ཤིང་རྟ་ལ་
འཁོར་ལོ་གཅིག་པ་ལས་མེད་པ་དང་། ཤིང་རྟ་དེ་འདྲེན་བྱེད་ཀྱི་ཁ་ལོ་པ་ནི་
དྲང་སྲོང་འགྲོས་སྐྱོང་གི་བུ། ནམ་མཁའ་ལྡིང་གི་ཕུ་བོར་གྱུར་པ་སྐྱ་རེངས་དེ་
ཡི་བརླ་ཆག་ནས་ཉམས་པ་དང་། ཤིང་རྟ་འདྲེན་བྱེད་ཀྱི་རྟ་བདུན་ཡོད་པས་
རྟའི་གྲངས་མི་མཉམ་པ་བཅས་རྒྱུ་ཡི་ཁྱད་པར་མ་ཚང་བ་དེ་ལྟ་ནའང་། གཟི་
440



ཡང་ན།
བྱིན་ཆེན་པོ་ཉི་མ་དེས་ལྷ་ཀླུ་མི་ཡི་འགྲོ་བ་གསུམ་པོ་ཟིལ་གྱིས་མནན་པར་གྱུར་
ཏོ། །ཞེས་པ་འདིར། གཞན་ཟིལ་གྱིས་གནོན་པའི་རྒྱུ་ཡི་ཁྱད་པར་རྣམས་ཆ་
ཚང་བ་མིན་ཡང་། གཟི་བྱིན་ཆེ་བའི་རྒྱུ་དེ་གཅིག་པུས་འགྲོ་བ་གསུམ་པོ་ཟིལ་
གྱིས་མནན་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
དཀའ་ཐུབ་གདུང་བས་ལུས་ཀྱི་མདངས་ཉམས་ཤིང་།།
གྲོགས་མེད་གོ་མཚོན་ལྟ་ཅི་གོས་ཀྱང་དམན།།
འོན་ཀྱང་རྟོགས་པའི་དབང་ཕྱུག་མི་ལ་རྗེ།།
འཇིག་རྟེན་ལྷ་མིར་བཅས་ཀུན་ཟིལ་གྱིས་གནོན། །ཅེས་པ་ལྟ་བུའམ།
(རང)ཡིད་དབང་འཕྲོག་པའི་གཟུགས་དང་ཡོངས་བྲལ་ཞིང་།།
མཛེས་པའི་ཆས་གོས་རྒྱན་གྱིས་མ་སྨྲས་ཀྱང་།།
ཡ་རབས་སྤྱོད་བཟང་ཕུལ་བྱུང་ཡོན་ཏན་གྱིས།།
རང་རིགས་སྐྱེ་བོའི་ནང་ན་གཟི་བརྗིད་ལྡན། །ཞེས་པ་ལྟ་བུའོ།།
(29)དོན་རྒྱན་སོ་ལྔའི་ནང་གསེས་ཉེར་དྲུག་པ་མཚུངས་སྦྱོར་གྱི་རྒྱན།
(༡)མཚུངས་སྦྱོར་གྱི་རྒྱན་གྱི་ངོ་བོ་སྤྱིར་བཤད་པ།
བརྗོད་འདོད་དངོས་པོ་འགའ་ཞིག་ནི།
མིང་ངམ་རྣམ་གྲངས་གང་རུང་གིས།།
སྒྲོ་བཏགས་མཚུངས་ཆོས་གཅིག་ཉིད་དུ།།
མཚུངས་པར་སྦྱོར་བ་མཚུངས་སྦྱོར་རྒྱན།།
བརྗོད་པར་འདོད་པའི་དངོས་པོ་འགའ་ཞིག་མིང་ངམ་རྣམ་གྲངས་གང་
རུང་གི་སྒོ་ནས་སྒྲོ་བཏགས་ཏེ་རིགས་མཚུངས་པར་སྦྱོར་བ་ཞིག་ལ་མཚུངས་་་་
441



སྦྱོར་གྱི་རྒྱན་ཞེས་བརྗོད་པ་ཡིན།
（༢)མཚུངས་སྦྱོར་གྱི་རྒྱན་གྱི་རྣམ་གྲངས་བཤད་པ།
དབྱེ་ན་བསྟོད་པའི་མཚུངས་སྦྱོར་དང༌།
སྨད་པའི་མཚུངས་སྦྱོར་གཉིས་སུ་ཡོད།།
མཚུངས་སྦྱོར་གྱི་རྒྱན་དེ་ལ་ནང་གསེས་ཀྱིས་དབྱེ་ན། ༡བསྟོད་པའི་
མཚུངས་སྦྱོར། ༢ སྨད་པའི་མཚུངས་སྦྱོར་ཏེ་གཉིས་ཡོད།
(༣)མཚུངས་སྦྱོར་གྱི་རྒྱུན་སོ་སོའི་ངོས་འཛིན་བཤད་པ།
མཚུངས་སྦྱོར་གྱི་རྒྱན་གྱི་ནང་གསེས་དང་པོ་བསྟོད་པའི་མཚུངས་སྦྱོར་ནི།
བསྟོད་པའི་ཡུལ་འགའ་མིང་གིས་སམ།།
རྣམ་གྲངས་སྒོ་ནས་མཚུངས་པར་སྦྱོར།།
བརྗོད་པར་འདོད་པའི་བསྟོད་ཡུལ་འགའ་ཞིག་མིང་ངམ་རྣམ་གྲངས་་་་་
གང་རུང་གི་སྒོ་ནས་སྒྲོ་བཏགས་ཏེ་རིགས་མཚུངས་པར་སྦྱོར་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
གཤིན་རྗེ་ལུས་ངན་ཆུ་ལྷ་དང་།།
མིག་སྟོང་པ་དང་ཁྱོད་ཉིད་ཀྱང་།།
འཇིག་རྟེན་སྐྱོང་བ་ཞེས་པའི་སྒྲ།།
ཡུལ་གཞན་མེད་པར་རྣམ་པར་འཛིན།།
ཞེས་པ་སྟེ། གོ་དོན་ནི། ལྷོ་ཕྱོགས་ཀྱི་བདག་པོ་གཤིན་རྗེ་དང༌། བྱང་ཕྱོགས་
ཀྱི་བདག་པོ་ལུས་ངན་ཏེ་གནོད་སྦྱིན་དང་། ནུབ་ཕྱོགས་ཀྱི་བདག་པོ་ཆུ་ལྷ་དང་།
ཤར་ཕྱོགས་ཀྱི་བདག་པོ་མིག་སྟོང་པ་སྟེ་བརྒྱ་སྦྱིན་དང་། དེ་བཞིན་དུ་རྒྱལ་
པོ་ཁྱོད་ཉིད་ཀྱང་འཇིག་རྟེན་སྐྱོང་བ་ཞེས་པའི་སྒྲ་འདི་འཇུག་ཡུལ་གཞན་མེད་
442



པར་འཛིན་ནོ། །ཞེས་པ་འདིར། ཕྱོགས་བཞིའི་ཕྱོགས་སྐྱོང་རྣམས་རང་རང་
གི་ཕྱོགས་སུ་གནས་ནས་འཇིག་རྟེན་སྐྱོང་བར་བྱེད་པ་དང་། མི་བདག་རྒྱལ་པོ་
འདིས་ཀྱང་རང་ལ་དབང་བའི་ས་གཞིའི་ཁྱོན་སྲུང་ཞིང་སྐྱོང་བར་བྱེད་པས་ན་
འཇིག་རྟེན་སྐྱོང་བ་ཞེས་པའི་སྒྲ་མཚུངས་པ་སྦྱར་ཏེ་སྒྲོ་བཏགས་ནས་མཉམ་དུ་
བསྟོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
སྔོན་བྱོན་འཕགས་པའི་ཡུལ་དུ་དཎྜིའི་ཞབས།།
བོད་འདིར་འཇིགས་བྲལ་དབྱངས་ཅན་དགའ་བའི་ལྷ།
ད་ལྟ་དེ་ཡི་བསྟན་ལ་ཆོས་ཀྱི་གྲགས།།
སྙན་ཚིག་སྨྲ་བའི་སྒྲ་འདི་རྣམ་པར་འཛིན། །ཞེས་པ་ལྟ་བུའམ།
ཡང་ན། (རང)མུན་སེལ་སྒྲོན་མེ་མཉམ་འགྲོགས་ནོར་གྱི་མཆོག།
ནད་སེལ་སྨན་དང་འགྱུར་མེད་གྲོགས་བཟང་པོ།།
སྦྱངས་སྟོབས་ལས་བྱུང་ཆེད་མཁས་ཡོན་ཏན་རྣམས།།
རླབས་ཆེན་བྱ་བ་སྒྲུབ་ལ་ཕན་འབྲས་ལྡན། །ཞེས་པ་ལྟ་བུའོ།།
མཚུངས་སྦྱོར་གྱི་རྒྱན་གྱི་ནང་གསེས་གཉིས་པ་སྨད་པའི་མཚུངས་སྦྱོར་ནི།
སྨད་པའི་ཡུལ་འགར་མིང་གིས་སམ།།
རྣམ་གྲངས་སྒོ་ནས་མཚུངས་པར་སྨད།།
བརྗོད་པར་འདོད་པའི་སྨད་ཡུལ་འགའ་ཞིག་ལ་མིང་ངམ་རྣམ་གྲངས་་་་་
གང་རུང་གི་སྒོ་ནས་མཚུངས་པར་སྒྲོ་བཏགས་ཏེ་སྨད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རི་དྭགས་མིག་དང་འགྲོགས་པ་དང་།།
443



གློག་གི་རྩེ་དགའ་དག་དང་ནི།།
སྤྲིན་གྱི་རྩོམ་པའང་རང་བཞིན་གྱིས།།
སྐད་ཅིག་གཉིས་པར་མི་གནས་སོ།།
ཞེས་པ་སྟེ། གོ་དོན་ནི། རི་དྭགས་མིག་ཅན་ཏེ་མཛེས་མ་དང་འགྲོགས་པའི་
བདེ་བ་དང༌། གློག་གི་རྩེ་དགའ་གཡོ་ཞིང་འགྱུར་བའི་གསལ་བ་དང༌། སྤྲིན་
གྱི་འདུ་འགོད་ཀྱི་རྩོམ་པ་བར་མེད་པར་ཁྱབ་པ་རྣམས་ཀྱང་རང་བཞིན་གྱིས་་་་
ཡུན་ཐུང་ཞིང་སྐད་ཅིག་གཉིས་པར་མི་གནས་པ་སྟེ་མེད་པར་གྱུར་པའོ། །ཞེས་
པ་འདིར། བུད་མེད་མཛེས་མ་དང་འགྲོགས་པའི་དགའ་བདེ་ནི། སྤྲིན་དང་
གློག་འགྱུ་བའི་ཡུན་དང་མཚུངས་པར་སྒྲོ་བཏགས་ནས་སྨད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
སྐྱེ་བོའི་མིག་སྔར་ཁྱེར་ལེགས་ཚུལ་འཆོས་ཁྲིམས།།
ལས་འབྲས་མི་བསམ་ཁ་བཤད་སྐམ་པོའི་ཆོས།།
སྟོང་པའི་ཚོན་གྱིས་ལེགས་བྲིས་དབང་པོའི་གཞུ།།
མཛེས་ཀྱང་ནམ་ཞིག་སྙིང་པོའི་རང་མཚང་སྟོན། །ཅེས་པ་ལྟ་བུའམ།
ཡང་ན། (རང)མ་བསླབས་མཁས་པར་རློམ་པའི་ཡོན་ཏན་དང་།།
དཔེ་ཐོག་ལུས་པའི་རིག་པའི་གཞུང་ལུགས་དང་།།
ཚིག་སྤྱིའི་གོ་བ་ཙམ་གྱི་སློབ་སྦྱོང་རྣམས།།
དགོས་དུས་ཕན་པ་སྒྲུབ་པ་ཉིན་སྐར་ཙམ། །ཞེས་པ་ལྟ་བུའོ།།
（30)དོན་རྒྱན་སོ་ལྔའི་ནང་གསེས་ཉེར་བདུན་པ་འགལ་བའི་རྒྱན།
(༡)འགལ་བའི་རྒྱན་གྱི་ངོ་བོ་སྤྱིར་བཤད་པ།
འགལ་བའི་ཆོས་འགའ་གཞི་གཅིག་ལ།།
444



མཉམ་དུ་འགྲོགས་སྟོན་འགལ་བའི་རྒྱན།།
བརྗོད་པར་འདོད་པའི་དངོས་པོ་གཅིག་ཉིད་ལ་འགལ་ཟླ་ཅན་གྱི་ཁྱད་་་་
ཆོས་མང་པོ་མཉམ་དུ་འགྲོགས་པར་སྟོན་པ་ཞིག་ལ་འགལ་བའི་རྒྱན་ཞེས་་་་་་་
བརྗོད་པ་ཡིན།
(༢)འགལ་བའི་རྒྱན་གྱི་རྣམ་གྲངས་བཤད་པ།
དབྱེ་ན་དྲུག་སྟེ་ཁྱད་གཞི་ནི།
ཐ་དད་བྱ་བ་འགལ་བ་དང་།།
ཡོན་ཏན་རྫས་དང་ཆོས་མང་འགལ།།
གཞི་གཅིག་ལས་འགལ་སྦྱར་འགལ་ལོ།།
འགལ་བའི་རྒྱན་དེ་ལ་ནང་གསེས་ཀྱིས་དབྱེ་ན་དྲུག་ཡོད་དེ། ༡ཁྱད་གཞི་
ཐ་དད་པའི་བྱ་བ་འགལ་བ། ༢ གཞི་གཅིག་གི་བྱེད་པ(ཡོན་ཏན）འགལ་བ།
༣ རྫས་འགལ་བ། ༤གཞི་གཅིག་གི་ཆོས་མང་པོ་འགལ་བ། ༥ གཞི་གཅིག་གི་བྱ་
བ་འགལ་བ། ༦སྦྱར་བའི་འགལ་བ་བཅས་སོ།།
(༣)འགལ་བའི་རྒྱན་སོ་སོའི་ངོས་འཛིན་བཤད་པ།
འགལ་བའི་རྒྱན་གྱི་ནང་གསེས་དང་པོ་གཞི་ཐ་དད་པའི་བྱ་བ་འགལ་བ་ནི།
ཁྱད་གཞི་ཐ་དད་བྱ་བ་འགལ།།
མཉམ་དུ་འགྲོགས་སྟོན་དེ་ཡི་རྒྱན།།
བརྗོད་པར་འདོད་པའི་ཁྱད་གཞི་ཐ་དད་པ་གཉིས་ཀྱི་བྱ་བ་འགལ་བ་་་་་
གཉིས་མཉམ་དུ་འགྲོགས་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ངང་བའི་རྒྱལ་པོ་རྣམས་དག་ནི།།
445



མྱོས་པའི་གདངས་སྙན་ཅ་ཅོ་འཕེལ།།
རྨ་བྱ་རྣམས་ཀྱི་སྒྲ་དག་ནི།།
ཡིད་འོང་ཉིད་དང་བྲལ་བས་ཉམས།།
ཞེས་པ་སྟེ། གོ་དོན་ནི། འདི་ལྟར་སྟོན་ཀའི་དུས་སུ་ངང་བའི་རྒྱལ་པོ་རྣམས་
ནི་ཡིད་དགའ་བས་མྱོས་པའི་ཅ་ཅོ་འཕེལ་བ་དང་། ཆར་སྤྲིན་འབྲུག་སྒྲ་ཅན་
ཉམས་པས་རྨ་བྱ་རྣམས་ཀྱི་སྒྲ་དག་ནི་ཡིད་དུ་འོང་བ་ཉིད་དུ་སྒྲོགས་པ་དང་་་་་་
བྲལ་བས་ཉམས་སོ། །ཞེས་པ་འདིར། ཁྱད་གཞི་ངང་བ་རྣམས་ཀྱི་སྒྲ་སྒྲོགས་
པ་འཕེལ་བ་དང་དུས་མཉམ་པར། ཁྱད་གཞི་རྨ་བྱ་རྣམས་ཀྱི་སྒྲ་ཡིད་དུ་འོང་
བ་སྒྲོགས་པ་ཉམས་པ་གཉིས་གཞི་ཐ་དད་པའི་བྱ་བ་འགལ་བ་གཉིས་མཉམ་དུ་
ཚོགས་པར་སྟོན་པ་ལྟ་བུའོ།། །
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཐར་པ་འདོད་རྣམས་དྲི་མེད་བསླབ་གཞིའི་རྒྱུན།།
སྙིང་ལ་སེམས་པས་རབ་དགའི་སྣང་བ་རྒྱས། །
ལུས་མེད་ཕྱོགས་གྱུར་ནག་པོའི་རྩ་ལག་རྣམས།།
དགའ་བའི་རྣམ་འགྱུར་རབ་སྤངས་མྱ་ངན་འཛིན།ཞེས་པ་ལྟ་བུའམ།
ཡང་ན། (རང)ལེགས་ཉེས་འབྱེད་མཁས་བློ་ལྡན་དྲངཔོའི་གཏམ།།
ཐོས་པས་ཡིད་ལ་དགའ་སྤྲོ་ཡོངས་སུ་རྒྱས།།
འཁྱོག་པོའི་ངོ་བསྟོད་ལ་དགའ་བླུན་པོ་རྣམས།།
སྙིང་ལ་ཚེར་མ་ཇི་བཞིན་ཟུག་རྡུ་ལྡང་། །ཞེས་པ་ལྟ་བུའོ།།
འགལ་བའི་རྒྱན་གྱི་ནང་གསེས་གཉིས་པ་གཞི་གཅིག་གི་ཡོན་ཏན་འགལ་བ་ནི།
ཁྱད་གཞི་གཅིག་གི་ཁྱད་ཆོས་གཉིས།།
446



འགལ་བར་སྟོན་པ་ཡོན་ཏན་འགལ།།
བརྗོད་པར་འདོད་པའི་ཁྱད་གཞི་གཅིག་གི་ཁྱད་ཆོས་འགལ་བ་གཉིས་་་་་
མཉམ་དུ་འགྲོགས་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
དབྱར་སྐྱེས་ཆུ་འཛིན་དག་གིས་ནི།།
ནམ་མཁའ་ཡུལ་ངན་ལྟ་བུར་སྤྱོད།
ཆགས་པ་ཡིས་ཀྱང་འགྲོ་བ་ཡི།།
ཡིད་ནི་ཀུན་ཏུ་ཆགས་པར་གྱུར།།
ཅེས་པ་སྟེ། གོ་དོན་ནི། དབྱར་དུས་ལས་སྐྱེས་པའི་ཆུ་འཛིན་ཏེ་ཆར་སྤྲིན་སྔོན་
པོ་དག་གིས་ནི་ནམ་མཁའི་གོ་སྐབས་ཕེབས་ཤིང་ཡུལ་མི་སྡུག་པ་ངམ་གནག་པ་
ལྟར་བྱེད་ཅིང་། དེས་ཆགས་པ་སྐྱེད་པར་བྱེད་པ་ཡིས་ཀྱང་འགྲོ་བ་ཆགས་ལྡན་
རྣམས་ཀྱི་ཡིད་ནི་ཀུན་ཏུ་ཆགས་པར་གྱུར་ཏོ། །ཞེས་པ་འདིར། ཁྱད་གཞི་
སྤྲིན་གཅིག་གིས་ནམ་མཁའ་ཆགས་བྲལ་ལྟ་བུར་སྐྱོ་བའི་རྣམ་པར་བྱས་པ་དང་།
ཆགས་ལྡན་རྣམས་ཆགས་པས་སེམས་དགའ་བར་བྱེད་པའི་ཡོན་ཏན་འགལ་བ་
གཉིས་མཉམ་དུ་འགྲོགས་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ངེས་པར་རྣམ་བཀྲ་འདོད་པའི་ཡོན་ཏན་ཚོགས།།
ཚར་དུ་དངར་བས་ཐར་པའི་བྱ་བ་ཉམས།།
འཁྲུལ་བ་མ་བརྟགས་ཉམས་སུ་བདེ་བ་ཡི།།
རྣམ་པར་གཡེང་བའི་ཚོགས་འདི་ཉིན་བཞིན་འཕེལ། །ཞེས་པ་ལྟ་
བུའམ།
447



ཡང་ན། (རང》ལུས་སྟོབས་རབ་རྒྱས་གཞོན་ནུའི་ལང་ཚོའི་དཔལ།།
ཉིན་བཞིན་མི་སྡུག་རྒ་བའི་ཁུར་གྱིས་ནོན།།
རླབས་ཆེན་བྱ་གཞག་བསྒྲུབ་པའི་སེམས་ཀྱི་ཁུར།།
ཇི་ཙམ་འཁྱེར་རུང་ཡང་བའི་སྣང་བ་འཆར། །ཞེས་པ་ལྟ་བུའོ།།
འགལ་བའི་རྒྱན་གྱི་ནང་གསེས་གསུམ་པ་རྫས་འགལ་བ་ནི།
གཞི་གཅིག་སྟེང་དུ་འགལ་བའི་རྫས།།
མང་པོ་མཉམ་འགྲོགས་རྫས་འགལ་རྒྱན།།
བརྗོད་པར་འདོད་པའི་ཁྱད་གཞི་གཅིག་གི་སྟེང་དུ་རྫས་ཀྱི་ཁྱད་ཆོས་་་་་
འགལ་བ་ཅན་མང་པོ་མཉམ་དུ་འགྲོགས་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྐེད་པ་ཕྲ་ཞིང་རོ་སྨད་སྦོམ།།
མཆུ་དམར་མིག་ནི་དཀར་བ་མིན།།
ལྟེ་བ་དམའ་ཞིང་ནུ་མ་མཐོ། །
བུད་མེད་ལུས་ཀྱིས་སུ་མ་བཅོམ།།
ཞེས་པ་སྟེ། གོ་དོན་ནི། གང་གི་སྐེད་པ་མཆོག་ཏུ་ཕྲ་ཞིང་རོ་སྨད་རབ་ཏུ་སྦོམ་
པ་དང་། མཆུ་སྒྲོས་དམར་ཞིང་མིག་ནི་དཀར་བ་མིན་པ་སྟེ་ནག་པ་དང་། ལྟེ་
བ་གཏིང་ཟབ་ལ་དམའ་ཞིང་ནུ་མ་འབུར་ལ་མཐོ་བ་དང་ལྡན་པའི་བུད་མེད་
ཀྱི་ལུས་ཀྱིས་སུ་ཞིག་མ་བཅོམ་སྟེ་ཆགས་ལྡན་རྣམས་ཀྱི་ཡིད་རང་དབང་མེད་་་་་
པར་བྱས་སོ། །ཞེས་པ་འདིར། ཁྱད་གཞི་བུད་མེད་ཀྱི་ལུས་ལ་ཡོད་པའི་རྫས་
ཀྱི་ཁྱད་ཆོས་སྐེད་པ་དང་རོ་སྨད། མཆུ་སྒྲོས་དང་མིག ལྟེ་བ་དང་ནུ་མ་རྣམས་
ཀྱི་ཁྱད་ཆོས་ཕྲ་སྦོམ་དང༌། དམར་པོ་དང་ནག་པོ། དམའ་བ་དང་མཐོ་བ་
448



བཅས་ཕན་ཚུན་འགལ་ཟླ་ཅན་མང་པོ་མཉམ་དུ་འགྲོགས་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
མགོ་སྐྱེས་རབ་ཏུ་དཀར་ཞིང་བཞིན་རས་ནག།
ཡན་ལག་གྱོང་ཡང་མྱོས་བྱེད་འཁྲི་ཤིང་མཉེན།།
ལུས་ཉིད་འཁྱོག་ཀྱང་རང་སེམས་དྲང་པོ་རུ།།
སྲོང་བ་རྒན་པོའི་ལུས་ཀྱིས་སུ་མ་བཅོམ། །ཞེས་པ་ལྟ་བུའམ།
ཡང་ན། (རང)མགོ་བོ་ཆེ་ཡང་ལྟ་བྱེད་མིག་ནི་ཆུང་།།
དྲི་འཛིན་རིང་ལ་མཇུག་མ་ཐུང་ཞིང་ཕྲ།།
གོམ་སྟབས་དལ་ལ་བགྲོད་པ་ཤིན་ཏུ་མྱུར།།
སྟོབས་ལྡན་གླང་པོའི་བཞོན་པ་མིག་སྔར་མཛེས། །ཞེས་པ་ལྟ་བུའོ།།
འགལ་བའི་རྒྱན་གྱི་ནང་གསེས་བཞི་པ་གཞི་གཅིག་གི་ཆོས་མང་པོ་འགལ་བ་ནི།
གཞི་གཅིག་འགལ་བའི་ཆོས་མང་ལྡན།།
གཞི་གཅིག་ཆོས་མང་འགལ་བའི་རྒྱན།།
བརྗོད་པར་འདོད་པའི་ཁྱད་གཞི་གཅིག་ལ་འགལ་བ་སྣ་ཚོགས་ཅན་གྱི་་་་
ཁྱད་ཆོས་མང་པོ་མཉམ་དུ་འགྲོགས་པར་སྟོན་པ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
པད་རྩའི་ལག་པ་ཆུ་ཤིང་བརླ།།
པདྨའི་གདོང་དང་ཨུཏྤལ་མིག།
ཁྱོད་ཀྱི་གཟུགས་ཀྱིས་བདག་ཅག་རྣམས།།
གདུང་ནུས་མིན་ནམ་ལུས་ཅན་མ།།
ཞེས་པ་སྟེ། གོ་དོན་ནི། ཀྱེ་ལུས་ཅན་མ་ཞེས་བོས་ནས། མཉེན་ཞིང་འཇམ་པ་
449



པདྨའི་རྩ་བ་ལྟ་བུའི་ལག་པ་དཀར་བ་དང་། མཁྲང་ལ་ཟླུམ་པ་ཆུ་ཤིང་གི་བརླ་
དང་། དཀར་ལ་དམར་བའི་མདངས་ཆགས་པ་པདྨའི་གདོང་དང་། གནག་
ལ་དཀྱུས་རིང་བའི་ཨཏྤལ་གྱི་མིག་ཅན་མ་ཁྱོད་ཀྱི་གཟུགས་འདི་འདྲ་བ་ཉིད་་་་
ཀྱིས་བདག་ཅག་རྣམས་གདུང་བར་བྱེད་ནུས་པ་མ་ཡིན་ནམ། ཞེས་པ་འདིར།
ཁྱད་གཞི་མཛེས་མའི་ལུས་ལ་རྣམ་པ་མི་འདྲ་བའི་འགལ་བ་ཅན་གྱི་ཁྱད་ཆོས་་་་་
མང་པོ་མཉམ་དུ་འགྲོགས་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
རྨ་བྱའི་མཇུག་སྒྲོའི་ཟུར་ཕུད་ཟླ་བའི་བཞིན།།
པདྨའི་མཆུ་སྒྲོས་རྒྱུ་སྐར་ཕྲེང་བའི་ཚེམས།།
རི་དྭགས་མིག་དང་ལྡན་པའི་ལུས་ཕྲ་མས།།
བདག་ཅག་འཁོར་བའི་མལ་དུ་ཅི་ཕྱིར་འཆིང་། །ཞེས་པ་ལྟ་བུའམ།
ཡང་ན། (རང)སྟོབས་ལྡན་ལྕགས་ཀྱི་ལུས་དང་སྟག་ཕྲུག་རྩལ།།
གྲུང་གསལ་ཁྲ་ཡི་མིག་ལ་དུང་གི་སོ།། །
དྲི་མེད་རས་དཀར་སེམས་དང་ལྡན་པ་ཡི།།
གཞོན་ནུའི་ལང་ཚོ་རིན་ཆེན་ནོར་ལས་ལྷག །ཅེས་པ་ལྟ་བུའོ།།
འགལ་བའི་རྒྱན་གྱི་ནང་གསེས་ལྔ་པ་གཞི་གཅིག་གི་བྱ་བ་འགལ་བ་ནི།
བྱ་བ་བྱས་མིན་བྱ་བའི་ལས། །
ལྡན་སྟོན་གཞི་གཅིག་བྱ་འགལ་རྒྱན།།
བརྗོད་པར་འདོད་པའི་ཁྱད་གཞི་གཅིག་གི་སྟེང་དུ་བྱ་བ་མ་བྱས་ཀྱང་བྱ་
ལས་འགལ་བ་གཉིས་མཉམ་དུ་འགྲོགས་པར་སྟོན་པ་ཞིག་ཡིན་ཏེ།
དེའི་གོ་དོན་གྱི་དཔེར་རྗོད་རྩ་བ་ལས་བཤད་པ།
450



སྐྱེད་ཚལ་རླུང་གིས་རབ་བསྐྱོད་པ།།
ཙུ་ཏ་ཙམྤ་ཀ་ཡི་རྡུལ།།
རེག་པ་མིན་ཡང་མགྲོན་པོ་ཡི།།
མིག་ལ་མཆི་མ་ཟག་པར་བྱེད།།
ཅེས་པ་སྟེ། གོ་དོན་ནི། སྐྱེད་ཚལ་རྣམས་རླུང་གིས་རབ་ཏུ་བསྐྱོད་པ་ལས་ཤིང་
ཙུ་ཏ་ཨ་མྲ་དང་། ཙམྤ་ཀ་ཡི་མེ་ཏོག་གི་རྡུལ་རྣམས་མིག་ལ་རེག་པ་མེད་ཀྱང་།
མཛའ་མོ་དང་བྲལ་བའི་མགྲོན་པོའི་མིག་ལ་མཆི་མ་ཟག་པར་བྱེད་དོ། །ཞེས་
པ་འདིར་ཁྱད་གཞི་མིག་གི་སྟེང་དུ་མེ་ཏོག་གི་རྡུལ་གྱིས་མ་རེག་པ་དང༌། མཆི་
མ་ཟག་པའི་བྱ་བ་འགལ་བ་གཉིས་མཉམ་དུ་འགྲོགས་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
དགུན་གྱི་གྲང་རེག་ཁ་བའི་རྡུལ་ཟེགས་དང་།། ་
འགྲོགས་པ་མངའ་རིས་སྟོད་ཀྱི་རླུང་ངར་མས།།
ལུས་ལ་རེག་པ་མིན་ཡང་དོན་མཐུན་ཁྱུ།།
བཞིན་ཉམས་བ་སྤུའི་འཁྲི་ཤིང་འདར་བར་གྱུར། །ཅེས་པ་ལྟ་བུའམ།
ཡང་ན། (རང)ཡིད་འཕྲོག་ངོ་མཚར་སྟོང་གི་ཉམས་འགྱུར་ཅན།།
དབྱངས་བདུན་རྫོགས་པའི་སྙན་ཚིག་ཏམ་བུ་ར།།
ཕྲ་རགས་རྒྱུད་ཀྱི་སྒྲ་ལས་དྲངས་མིན་ཀྱང་།།
རྣམ་དཔྱོད་ཅན་གྱི་ཤེས་ལྡན་རྣ་བར་སྙན། །ཞེས་པ་ལྟ་བུའོ།།
འགལ་བའི་རྒྱན་གྱི་ནང་གསེས་དྲུག་པ་སྦྱར་བའི་འགལ་བ་ནི། །
འགལ་བའི་དངོས་པོ་ཚིག་ལ་སྦྱར།།
སྤེལ་བ་གཙོར་བྱེད་སྦྱར་འགལ་རྒྱན།།
451



འགལ་བ་ཅན་གྱི་དངོས་པོ་འགའ་ཞིག་སྒྲ་དོན་གང་རུང་གི་སྒོ་ནས་་་་་་་་
ཕྱོགས་གཉིས་ལ་སྦྱར་དུ་རུང་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཀྲྀཥྛ རྫུ་ནཱ་ནུརཀྟ་བི།།
དྲྀ ཀཎྜ་ བལམྦི་ནཱི།
ཡཱ་ཏི་བི་ཤྭས་ནི་ཡ་ཏྭཾ།
ཀ་སྱ་ཏེ་ཀ་ལ་བྷཱ་ཥི་ནི།།
ཞེས་པ་སྟེ། དེ་བོད་སྐད་ཀྱི་ཚིགས་བཅད་མི་འདྲ་བ་གསུམ་དུ་བསྒྱུར་བ་དང་
པོ་ལྟར་ན།
སྙན་པར་སྒྲོགས་མ་ཁྱོད་ཀྱི་མིག།
ནག་དཀར་རྗེས་སུ་དམར་བ་ཡང་།།
རྣ་བ་དག་ལ་བརྟེན་པ་ནི།།
སུ་ཡི་ཡིད་བརྟན་ཉིད་དུ་འགྱུར།།
ཞེས་པ་སྟེ། གོ་དོན་ནི། ཀྱེ་སྙན་པར་སྒྲོགས་མ་ཞེས་བོས་ནས། ཁྱོད་ཀྱི་མིག་
གི་འབྲས་བུ་ནག་པ་དང་། དེའི་མཐའ་དཀར་བ་དང་། མིག་སྤྲིན་དཀར་པོ་
དེའི་རྗེས་སུ་དམར་བ་ཡང་འདི་ལྟར་དཀྱུས་རིང་བའི་མཐའ་རྣ་བ་ལ་བརྟེན་པ་
འདི་ནི། གང་ཟག་སུ་ཡི་ཡིད་བརྟན་པར་འགྱུར་ཏེ་མི་འགྱུར་རོ་ཞེས་པའི་དོན་
ཡིན་ཞིང་། དཔེར་བརྗོད་འདིའི་དོན་གཉིས་པ་ལྟར་ན།
ཁྱབ་འཇུག་སྲིད་སྒྲུབ་ལ་རྗེས་ཆགས།།
ཀན་ལ་བརྟེན་ལྟ་བ་ནི།
སུ་ཡི་ཡིད་བརྟན་ཉིད་དུ་འགྱུར།།
452
--- ་ ་ མ ཁ ༤༠ ༧ མཁ་



ཞེས་པ་འདིར། སྐབས་འདིའི་ཀྲིཥྛ་ནི་ནག་པོ་སྟེ་ཁྱབ་འཇུག་གི་ནང་ཚན་
གཅིག་གི་མིང་ཡིན་པ་འདིར་ཁྱབ་འཇུག་ལའང་མིང་དེས་སྨོས་ནས་ཁྱོད་སྲིད་
སྒྲུབ་ལ་ཆགས་པ་སྟེ་བརྩེ་བས་སྐྱོང་བཞིན་དུ། ཡང་དེའི་དགྲ་བོ་ཨངྒ་རཱ་ཛ་སྟེ་
ཡུལ་ཨངྒའི་རྒྱལ་པོ་ཀརྣ་ལ་ཡང་རྗེས་སུ་ཆགས་ཤིང་བྱམས་པས་སྐྱོང་བ་འདི་ལྟ་
བུ་ལ་སུ་ཞིག་ཡིད་ཆེས་ཞེས་པའི་དོན་དང་། ཡང་དོན་གསུམ་པ་ལྟར་ན།
ནག་མོ་སྲིད་སྒྲུབ་ལ་རྗེས་ཆགས།།
ཀན་ལ་བརྟེན་ལྟ་བ་ནི།།
སུ་ཡི་ཡིད་བརྟན་ཉིད་དུ་འགྱུར།།
ཞེས་པ་ཡིན་ལ། གོ་དོན་ནི། ཚིག་རྐང་དང་པོའི་ཀྲིཥྛ་ནི་ནག་མོ་སྟེ་སྲིད་སྒྲུབ་
ཀྱི་ཆུང་མ་དྲོ་པ་དཱི་ཡིན་པས། ཁྱོད་རང་གི་ཁྱོ་བོ་སྲིད་སྒྲུབ་ལ་ཆགས་ཀྱང་།
དེའི་དགྲ་བོ་ཀརྣ་ལ་ཡང་འདོད་པ་བསྟེན་པའི་སྤྱོད་ཚུལ་འདི་ལྟ་བུ་ལ་སུ་ཞིག་
ཡིད་ཆེས་པར་འགྱུར་རོ་ཞེས་པའི་དོན་ཡིན། འདི་ནི་སྔོན་གྱི་མུ་སྟེགས་རིག་
བྱེད་པའི་གཏམ་རྒྱུད་དུ། རྒྱལ་པོ་སྲིད་སྒྲུབ་ཀྱི་ཆུང་མ་དྲོ་པ་དཱི་སྲིད་སྒྲུབ་དང་
དེའི་དགྲ་བོ་ཀརྣ་གཉིས་མཛའ་བ་དང་། ལྷ་ཁྱབ་འཇུག་ནི་སྲིད་སྒྲུབ་དང་ཀན་
གཉིས་ཀར་མཐུན་ཕྱོགས་སུ་གྱུར་པ་སོགས་ཀྱི་གཏམ་རྒྱུད་ཡོད་པ་ལྟར་ཚིགས་
བཅད་གཅིག་གི་དོན་གསུམ་ལ་སྦྱར་ནས་འགལ་བའི་བྱ་བ་སྟོན་པ་ལྟ་བུའོ།།
གོ་དོན་དེ་དང་མཐུན་པའི་དཔེར་བརྗོད་ལ་བོད་མཁས་པས།
རོལ་པའི་གནས( སྐྱེད་ཚལ། མཚོ།) སུ་རབ་འཁྲུངས་ཧ་རི་ཏ། (པདྨ།
བདུད་རྩི།)
འཆི་མེད་བདེ་བ་སྦྱིན་ལ་མཐུ་ཆེ་ཡང་།།
རེ་ཞིག་བཅུད་མི་ལྡན་པའི་དབང་གྱུར་ཚེ།།( གེ་སར་ཉམས་པ། ལྷ་
453



མིན།)
ཡིད་བརྟན་བྱེད་པའི་བི་བུདྷ་སུ་ཞིག །(མི། ལྷ།)ཅེས་པ་ལྟ་བུའམ།
ཡང་ན། (རང》ཕྱོགས་ཀུན་རྒྱུ་ཞིང་ངག་འཇམ་ལྕེ་གཉིས་པ།(ནེ་ཙོ། ཕྲ་མ་
མཁན།)
སྨྲ་མཆུ་ཅན་འདིས་འཁྱོག་པོའི་ཚིག་དག་གིས།།(ནེ་ཙོ། ཕྲ་མ་མཁན།)
མཛའ་བའི་གྲོགས་ཀྱང་རེ་ཞིག་འབྱེད་ནུས་ན། །
ཕྱི་ཚུལ་མཛེས་འཆོས་བསླུ་ཐབས་ཉིད་དུ་ངེས། །ཞེས་པ་ལྟ་བུའོ།།
（31)དོན་རྒྱན་སོ་ལྔའི་ནང་གསེས་ཉེར་བརྒྱད་པ་སྐབས་མིན་་་་་་་་
བསྟོད་པའི་རྒྱན།
སྐབས་མིན་བསྟོད་པའི་རྒྱན་གྱི་ངོས་འཛིན་དང་དཔེར་བརྗོད།
བསྟོད་པའི་སྐབས་མིན་འདོད་དབང་གིས།།
བསྟོད་བྱས་སྐབས་མིན་བསྟོད་པའི་རྒྱན།།
བསྟོད་བྱའི་ཡུལ་དེར་དངོས་དོན་ལ་བསྟོད་པའི་སྐབས་སུ་མ་བབས་ཀྱང་
རང་གི་འདོད་པའི་དབང་གིས་རེ་ཞིག་བསྟོད་པ་ལྟར་བྱས་པ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ། །
གཞན་མི་བསྟེན་པ་རི་དྭགས་རྣམས།།
འབད་མེད་རྙེད་པར་སླ་བའི་ནོར།།
ཆུ་དང་རྩྭ་ཡི་མྱུག་སོགས་ཀྱིས།།
ནགས་རྣམས་སུ་ནི་བདེ་བར་འཚོ།།
ཞེས་པ་སྟེ། གོ་དོན་ནི། གཞན་དག་ལ་ངོ་སྲུང་གིས་བསྟེན་མི་དགོས་པའི་རི་
དྭགས་འདི་རྣམས། འབད་རྩོལ་ཆེན་པོ་མི་དགོས་པར་རྙེད་པར་སླ་བའི་ནོར་ །
454



རྫས། ཆུ་ཡི་བཏུང་བ་དང་རྩྭའི་མྱུ་གུ་སོགས་ཀྱི་སྒྲས་ཤིང་གི་ལོ་མ་དང་། མེ་
ཏོག་ལ་སོགས་པས་བཟའ་བ་ལ་བརྟེན་ནས་ནགས་ཚལ་གྱི་ཁྲོད་རྣམས་སུ་བདེ་
བར་འཚོ་ཞིང་གནས་པ་ནི་ལྷག་པར་སྐྱིད་དོ། །ཞེས་པ་འདི་རྒྱལ་པོའི་མངའ་
འོག་ཏུ་གཏོགས་པའི་འཁོར་འབངས་རྣམས་བྱ་བ་སྣ་ཚོགས་རང་དབང་མེད་་་་
པར་བྱེད་དུ་བཅུག་པའི་དབང་གིས་སྡུག་བསྔལ་དཔག་མེད་མྱོང་ཡང་བརྗོད་་་་
པའི་རང་དབང་མེད་པ་ཞིག་གིས། རྒྱལ་པོའི་འཁོར་ལས་ནགས་ཚལ་དུ་
གནས་པའི་རི་དྭགས་འདི་དག་སྐྱིད་དོ་ཞེས་སྨོན་པའི་ཚུལ་བྱས་པ་དེ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་ཏཱ་ལའི་བླ་མ་སྐུ་
ཕྲེང་ལྔ་པས།
དཔོན་གྱི་བཀའ་བཀྱོན་རང་མཉམ་ཆགས་སྡང་སོགས།།
གཡེངས་མེད་སོ་ནམ་ཁྲལ་དང་འུ་ལག་གིས།།
མནར་མིན་ལྟོ་གོས་སློང་བས་ཅི་བདེར་འཚོ།།
དཱ་རི་དྲ་ཚོའི་སྣང་སེམས་བདེ་ཉམས་ལ། །ཞེས་པ་ལྟ་བུའམ།
ཡང་ན། (རང)གང་དུ་སོང་ཡང་མཉམ་དུ་འགྲོགས་གྱུར་ཅིང་།
འཇམ་མཉེན་ལག་པའི་དྲོད་དང་མི་འབྲལ་ལ།།
འཛུམ་པའི་མིག་གིས་ཡང་ཡང་ལྟ་བའི་ཡུལ།།
དུས་སྟོན་འཕྲུལ་འཁོར་ཡིན་ན་དགའ་བ་ལ། །ཞེས་པ་ལྟ་བུའོ།།
(32)དོན་རྒྱན་སོ་ལྔའི་ནང་གསེས་ཉེར་དགུ་པ་ཟོལ་བསྟོད་ཀྱི་རྒྱན།
(༡)ཟོལ་བསྟོད་ཀྱི་རྒྱན་གྱི་ངོ་བོ་སྤྱིར་བཤད་པ།
སྨད་པ་ལྟར་བྱས་དོན་དངོས་སུ།
ཡོན་ཏན་བརྗོད་པ་ཟོལ་བསྟོད་རྒྱན།།
455



བསྟོད་ཡུལ་གྱི་དངོས་པོ་ཞིག་ལ་དངོས་སུ་སྨད་པ་ལྟར་བྱས་ཀྱང་། ཤུཊ་
ལ་དེའི་ཡོན་ཏན་བརྗོད་པར་སོང་བ་ཞིག་ལ་ཟོལ་བསྟོད་ཀྱི་རྒྱན་ཞེས་པ་་་་་་
བརྗོད་པ་ཡིན། །
(༢)ཟོལ་བསྟོད་ཀྱི་རྒྱན་གྱི་རྣམ་གྲངས་བཤད་པ།
དབྱེ་ན་མཐུ་དང་དཔའ་བ་རྣམས།།
ཕུན་ཚོགས་སྦྱར་བའི་ཟོལ་བསྟོད་གསུམ།།
ཟོལ་བསྟོད་ཀྱི་རྒྱན་དེ་ལ་ནང་གསེས་ཀྱིས་དབྱེ་ན། ༡མཐུ་ཕུན་སུམ་
ཚོགས་པའི་ཟོལ་བསྟོད། ༢དཔའ་བ་ཕུན་སུམ་ཚོགས་པའི་ཟོལ་བསྟོད།
༣ སྦྱར་བའི་ཟོལ་བསྟོད་བཅས་རྣམ་པ་གསུམ་ཡོད་དོ།།
(༣)ཟོལ་བསྟོད་ཀྱི་རྒྱན་སོ་སོའི་ངོས་འཛིན་བཤད་པ།
ཟོལ་བསྟོད་ཀྱི་རྒྱན་གྱི་ནང་གསེས་དང་པོ་མཐུ་ཕུན་སུམ་ཚོགས་པའི་ཟོལ་་་་་་་
བསྟོད། །
ནུས་མཐུའི་ཁྱད་བརྗོད་མ་སྙེམས་ཞེས།།
སྨད་པ་ལྟར་བྱས་མཐུའི་ཟོལ་བསྟོད།།
བརྗོད་པར་འདོད་པའི་དངོས་པོ་དེར་ནུས་མཐུའི་ཁྱད་པར་ཕུན་སུམ་་་་་
ཚོགས་པ་ཞིག་ཡོད་པ་དེ་རྒྱུ་མཚན་དུ་བྱས་ནས་ཁེངས་པ་ཡོད་པ་ལྟར་སྨད་་་་་་
ནས། ཁྱད་ཆོས་དེ་དང་ལྡན་པའི་དངོས་པོ་གཞན་དག་ཀྱང་ཡོད་པར་སྟོན་པ་
ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
རཱ་མ་དཀའ་ཐུབ་པ་ཡིས་ཀྱང་།།
འབྱུང་པོ་འཛིན་མ་འདི་ལས་རྒྱལ།།
456



དེ་ཉིད་རྒྱལ་པོ་ཁྱོད་ཀྱིས་ཀྱང་།།
འདི་ལ་ཁྱོད་ནི་རྒྱགས་མ་མཛད།།
ཅེས་པ་སྟེ། གོ་དོན་ནི། དྲང་སྲོང་བྷི་གུ་སྟེ་ངན་སྤོང་གི་རིགས་ལས་བྱུང་བའི་
རཱ་མ་ཞེས་པ་དང༌། ར་གླུའི་རིགས་ལས་བྱུང་བའི་རྒྱལ་པོ་དགའ་བྱེད་རཱ་མ་ཎ་
གཉིས་ཀྱིས་དཀའ་ཐུབ་དྲག་པོ་སྤྱད་པ་ལ་བརྟེན་ནས་ཀྱང་། ཚེ་དེ་ཉིད་ལ་ས་
ཆེན་པོ་འདི་ཉིད་ལས་རྣམ་པར་རྒྱལ་བ་ཐོབ་པ་ཡིན་པས། དེ་དང་འདྲ་བར་
ད་ལྟ་དཔུང་ཚོགས་ཡན་ལག་བཞི་དང་ལྡན་པའི་རྒྱལ་པོ་ཁྱོད་ཀྱིས་ཀྱང་ས་ཆེན་
པོ་འདི་ལས་རྒྱལ་བར་བྱས་པ་ཡིན་མོད་ཀྱང་ཁྱོད་ཀྱིས་འདི་ལ་རྒྱགས་མ་མཛད་
དེ་ང་རྒྱལ་བྱ་མི་རིགས་སོ། །ཞེས་པ་འདིར། ས་ཆེན་པོ་ལས་རྣམ་པར་རྒྱལ་
བའི་རྒྱལ་པོ་ཞིག་ལ་རང་ཉིད་མཐུ་སྟོབས་ཆེ་བའི་ང་རྒྱལ་ཡོད་པ་ལྟ་བུར་སྨད་
ནས། དེ་དང་མཚུངས་པའི་དཔེ་གཞན་ཡང་ཡོད་པར་བརྗོད་པས་དོན་དངོས་
སུ་དེ་ལ་བསྟོད་པར་སོང་བ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
འཁོས་བྲལ་མིའུ་ཐུང་གིས་ས་གསུམ་པོ།།
མནན་ནས་སྟོབས་ལྡན་འཛིན་མའི་འོག་ཏུ་བཅིངས།།
རྒྱལ་པོ་ཁྱོད་ཀྱིས་འཛམ་གླིང་སའི་དཀྱིལ་འཁོར།།
དབང་དུ་བྱས་ལ་ཁེངས་པ་མཛད་མི་འཚལ། ། ཞེས་པ་ལྟ་བུའམ།
ཡང་ན། (རང)ཏི་སེ་ཞེས་གྲགས་གངས་རི་གཅིག་ཉིད་ལས།།
འབབ་པའི་ཆུས་ཀྱང་འཛམ་གླིང་ཁྱབ་བྱེད་ན།།
རྣམ་མང་ནོར་བུའི་འབྱུང་གནས་ཆུ་གཏེར་བཞིས།།
གླིང་ལྔ་ཁེབས་ལ་ཁེངས་པ་བྱེད་ཅི་འཚལ། །ཞེས་པ་ལྟ་བུའོ།།
457



ཟོལ་བསྟོད་ཀྱི་རྒྱན་གྱི་ནང་གསེས་གཉིས་པ་དཔའ་བ་ཕུན་སུམ་ཚོགས་པའི་་་་་
ཟོལ་བསྟོད་ཀྱི་རྒྱན་ནི།
ཞུམ་མེད་ཡོན་ཏན་སྨད་པ་ལྟར།།
བྱས་པ་དཔའ་བའི་ཟོལ་བསྟོད་རྒྱུན།།
བརྗོད་པར་འདོད་པའི་བསྟོད་ཡུལ་དེ་ཡི་ཞུམ་པ་མེད་པའི་ཡོན་ཏན་གྱི་་་
ཁྱད་པར་འགའ་ཞིག་ལ་སྨད་པ་ལྟར་བྱས་ནས་དོན་དངོས་སུ་བསྟོད་པར་སོང་
བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
སྔོན་གྱི་སྐྱེས་བུ་ལས་བཅད་ནས།།
དཔལ་འདི་ཁྱོད་ཀྱིས་ཡོངས་སུ་སྤྱོད།།
རྒྱལ་པོ་བུ་རམ་ཤིང་པའི་རྒྱུད།།
ཁྱོད་ཀྱིས་འདི་ནི་རིགས་སམ་ཅི།།
ཞེས་པ་སྟེ། གོ་དོན་ནི། སྔོན་གྱི་སྐྱེས་བུ་ཁྱབ་འཇུག་ལས་བཅད་ནས(ཕྲོགས་
ནས）རྒྱལ་སྲིད་ཀྱི་དཔལ་ཕུན་སུམ་ཚོགས་པ་འདི་རྒྱལ་པོ་ཁྱོད་ཀྱིས་ཡོངས་སུ་་་
སྤྱོད་པར་མཐོང་ན། རྒྱལ་པོ་བུ་རམ་ཤིང་པའི་རྒྱུད་དུ་སྐྱེས་པ་ཡ་རབས་ཁྱོད་
ཀྱིས་སྤྱོད་ཚུལ་འདི་ལྟ་བུ་འོས་ཤིང་རིགས་སམ་ཞེས་མི་རིགས་པ་ལྟ་བུར་སྨད་་་
ནས། ཁྱབ་འཇུག་གི་དཔལ་ཕུན་སུན་ཚོགས་པ་ཡང་ཕྲོགས་ནས་ལོངས་སྤྱོད་
ནུས་པའི་དཔའ་བ་ཕུན་སུམ་ཚོགས་པར་བརྗོད་པ་ལྟ་བུའོ།། །
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
སྨྲ་མཁས་ཁྱོད་ཀྱིས་རྒོལ་བའི་སྤོབས་པ་ཀུན།།
ཕྲོགས་ནས་འདར་ཞིང་ཞུམ་པ་ལ་སྦྱོར་བ།།
458



ལས་འབྲས་ཚུལ་ལ་གཟིགས་པ་མི་དམན་པའི།།
ཤཱཀྱའི་སྲས་པོ་ཁྱོད་ཀྱི་རིགས་སམ་ཅི། །ཞེས་པ་ལྟ་བུའམ།
ཡང་ན། (རང》ལེ་དབར་ཁྲི་ཕྲག་ཚ་གྲང་དཀའ་སྤྱད་ཀྱིས།།
རྒྱ་བལ་ཡུལ་དུ་འབྱོན་པར་མ་མཛད་ཅིང་།།
ལྗོངས་འདིར་བཞུགས་ནས་སྐད་གཉིས་སྨྲ་བ་ལ།།
ཟླ་མེད་ལོ་ཙཱར་གྱུར་འདི་རིགས་སམ་ཅི། །ཞེས་པ་ལྟ་བུའོ།།
ཟོལ་བསྟོད་ཀྱི་རྒྱུན་གྱི་ནང་གསེས་གསུམ་པ་སྦྱར་བའི་ཟོལ་བསྟོད་ནི།
སྒྲ་དོན་གང་རུང་སྦྱར་བ་ཡིས། །
སྨད་པ་ལྟར་བྱས་སྦྱོར་བའི་ཟོལ།།
བསྟོད་བྱའི་ཡུལ་དེར་སྒྲ་དང་དོན་གང་རུང་སྦྱར་བའི་སྒོ་ནས་སྨད་པ་་་་་
ལྟར་བྱས་ཏེ་དོན་དངོས་སུ་བསྟོད་པར་སོང་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁྱོད་ཀྱི་བཙུན་མོ་ས་གཞི་ནི།
ལག་འགྲོའི་བྷོ་ག་དག་ལ་ཆགས།།
ཅི་སླད་ཁྱོད་ཀྱི་ང་རྒྱལ་ནི།།
མཆོག་གི་མཐའ་རུ་འཛེགས་པར་གྱུར།།
ཅེས་པ་སྟེ། གོ་དོན་ནི། རྒྱལ་པོ་ཁྱོད་ཀྱི་བཙུན་མོ་དང་འདྲ་བར་རང་དབང་
དུ་ལོངས་སུ་སྤྱད་བྱ་ས་གཞི་ཆེན་པོ་འདི་ནི་ལག་འགྲོ་སྟེ་སྦྲུལ་གྱི་བྷོ་ག་ཞེས་ཀླུའི་
ལུས་ཀྱི་ཆ་དག་ལ་ཆགས་པ(འདི་འདོད་ཆགས་ཀྱི་ཆགས་པ་ལ་གོ་དགོས）དེས་
ན་ས་གཞི་འདི་ནི་ཁྱོད་ཁོ་ནའི་མ་ཡིན་པར་ཀླུ་ལྷག་མ་ཅན་གྱི་ལུས་ཐོག་ཏུ་་་་་
ཆགས་པ་ཡིན་པས། ས་ཆེན་པོ་འཛིན་པ་ནི་ང་ཁོ་ན་ཡིན་ནོ་སྙམ་ནས་ཅིའི་
459



སླད་དུ་ཁྱོད་ཀྱི་ང་རྒྱལ་ནི་མཆོག་གི་མཐའ་རུ་འཛེགས(རྩེ་མོར་སོན་པ)པར་་་་་
གྱུར་ཅེས་སྨད་པ་ལྟར་བྱས་ནས། དོན་དངོས་སུ་ཀླུ་ལྷག་མ་ཅན་གྱི་ལུས་ཐོག་
ཏུ་ཆགས་པའི་ས་ཆེན་པོ་འདི་ཁྱོད་ཀྱི་དབང་དུ་བྱས་སོ་ཞེས་བསྟོད་པར་སོང་
བ་དེ་ལྟ་བུའོ། །དཔེར་བརྗོད་འདིའི་ཚིག་ལ་རྒྱ་གར་སྐད་དུ་སྦྱར་བའི་སྒྲ་ཡོད་
པ་ནི། བྷུ་ཛམ་གའི་སྒྲ་ནི་ལག་འགྲོ་དང་སྐྱེ་བོ་ངན་པ་གཉིས་ཀ་ལ་འཇུག་པས་
ལག་འགྲོ་ལ་འཇུག་པའི་དབང་དུ་བྱས་ནས་འགྲེལ་བཤད་གོང་དུ་སོང་ཟིན་ལ།
སྐྱེ་བོ་ངན་པ་ལ་འཇུག་པའི་དབང་དུ་བྱས་ན་ས་སྟེང་གི་སྐྱེ་བོ་ངན་པ་ཐམས་་་་་
ཅད་ཀྱིས་ཀྱང་ས་གཞི་ཆེན་པོ་འདིར་ལོངས་སྤྱོད་ཅིང་གནས་པས། རྒྱལ་པོ་
ཁྱོད་ཁོ་ནས་ས་ཆེན་པོ་འདི་ངའི་ལོངས་སུ་སྤྱད་བྱ་ཡིན་སྙམ་པའི་ང་རྒྱལ་རྩེ་་་་
མོར་སོན་པ་མི་རིགས་ཞེས་པའོ།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཁྱོད་ཀྱི་སློབ་ཚོགས་ངང་བའི་བུ་མོ་ཡི།། ངང་བ། དབྱངས་ཅན་མ།)
ལོངས་སྤྱོད་ཀུན་དང་ཐུན་མོང་ཉིད་གྱུར་ནས།།(རྒྱ་མཚོ། སྙན་ངག）
ཅི་ཕྱིར་ཁྱོད་ཞབས་བསྟེན་ལས་སྨྲ་བ་ནི།།
ཆེན་པོར་གྱུར་པའི་ཁེངས་པ་འཛིན་རིགས་སམ། །ཞེས་པ་ལྟ་བུའམ།
ཡང་ན། (རང)རི་སྐྱེས( རྩི་ཤིང་། གསེར།)མདངས་བཟང་འཛིན་པའི་གསེར་
ལྡན་མ།།( ས་གཞི། སྟོན་དུས།）
རིན་ཆེན་འབྱུང་གནས་ཉིད(ས་གཞི། འབྲུ་རིགས།)ཅེས་མཚར་དུ་ཅི།།
གངས་ལྡན(གངས་རི། བོད་ལྗོངས།)ཁྲོད་ནས་མེས་རྒྱལ་ནང་ཁུལ་དུ།།
འཁྱོག་པོའི་འགྲོས་ཀྱིས་བགྲོད་པའི་འཇུག་ངོགས( གཞུང་ལམ། རྨ་
ཆུ།）མཚར། །ཞེས་པ་ལྟ་བུའོ།།
460



(33)དོན་རྒྱན་སོ་ལྔའི་ནང་གསེས་སུམ་ཅུ་པ་ངེས་བསྟན་གྱི་རྒྱན།
（༡)ངེས་བསྟན་གྱི་རྒྱན་གྱི་ངོ་བོ་སྤྱིར་བཤད་པ།
ངེས་པ་སྟོན་བྱེད་གཞན་ཞིག་གིས།།
དེ་མཚུངས་མཆོག་གམ་མཆོག་མིན་དུ།།
ངེས་བསྟན་གསལ་བྱེད་སྒྲ་ལྡན་པས། །
དོན་དངོས་མཚོན་བྱེད་ངེས་བསྟན་རྒྱན།།
ངེས་པ་སྟོན་བྱེད་ཀྱི་དཔེ་སྔོན་དུ་བཀོད་ནས་དེ་དང་མཚུངས་པའི་དོན་
དངོས་མཆོག་དམན་གང་རུང་ཞིག་མཚོན་པའི་ངེས་བསྟན་གསལ་བྱེད་ཀྱི་སྒྲ་་་
དང་ལྡན་པ་ཞིག་ལ་ངེས་བསྟན་གྱི་རྒྱན་ཞེས་བརྗོད་པ་ཡིན་ནོ།།
（༢)ངེས་བསྟན་གྱི་རྒྱན་གྱི་རྣམ་གྲངས་བཤད་པ།
དབྱེ་ན་མཆོག་དང་མཆོག་མིན་གྱི།།
ངེས་བསྟན་རྣམ་པ་གཉིས་སུ་འདོད།།
ངེས་བསྟན་གྱི་རྒྱན་དེ་ལ་ནང་གསེས་ཀྱིས་དབྱེ་ན། ༡མཆོག་གི་ངེས་
བསྟན་དང་། ༢ མཆོག་མིན་ངེས་བསྟན་བཅས་རྣམ་པ་གཉིས་ཡོད་དོ།།
(༣)ངེས་བསྟན་གྱི་རྒྱན་སོ་སོའི་ངོས་འཛིན་བཤད་པ།
ངེས་བསྟན་གྱི་རྒྱན་གྱི་ནང་གསེས་དང་པོ་མཆོག་གི་ངེས་བསྟན་ནི།
མཆོག་གི་དོན་མཚོན་དཔེ་སྔར་བཀོད།།
ངེས་བསྟན་སྒྲ་སྦྱར་མཆོག་ངེས་བསྟན། །
མཆོག་ཏུ་གྱུར་པའི་དོན་དངོས་མཚོན་བྱེད་ཀྱི་དཔེ་སྔོན་དུ་བཀོད་ནས།
དེ་ཉིད་ཀྱིས་མཚོན་པའི་དོན་ལ་ངེས་བསྟན་གསལ་བྱེད་ཀྱི་སྒྲ་སྦྱར་བ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
461



ཉི་མ་འཆར་བ་ཉིད་ཀྱིས་ནི།།
པདྨ་རྣམས་ལ་དཔལ་སྟེར་བྱེད།།
ཕུན་ཚོགས་རྣམས་ཀྱི་འབྲས་བུ་དག།
གྲོགས་པོ་རྗེས་འཛིན་བསྟན་པའི་ཕྱིར།།
ཞེས་པ་སྟེ། གོ་དོན་ནི། ཉི་མ་འཆར་བ་ཉིད་ཀྱིས་མེ་ཏོག་པདྨ་རྣམས་ལ་རབ་
ཏུ་རྒྱས་པའི་དཔལ་སྟེར་བར་བྱེད་དོ་ཞེས་དོན་མཚོན་བྱེད་ཀྱི་དཔེ་བཀོད་ནས་
དེས་མཚོན་པའི་དོན་ནི། ཕུན་སུམ་ཚོགས་པ་རྣམས་ཀྱི་འབྲས་བུ་དག་གི་སྒོ་
ནས་རང་གི་གྲོགས་པོ་རྣམས་ལ་ཕན་འདོགས་པས་རྗེས་སུ་འཛིན་པ་བསྟན་པ་
སྟེ་མཚོན་པར་བྱེད་དོ་ཞེས་པའོ། །(དཔེར་བརྗོད་འདིས་སྔོན་དུ་བཀོད་པའི་
དཔེ་དེས་དོན་ཕྱི་མ་དེ་མཚོན་པར་བྱེད་པ་ཡིན་ཞེས་བཤད་པ་ལས། སྔར་
བཀོད་པའི་དཔེ་དེ་དང་རྗེས་སུ་བཀོད་པའི་དོན་གཉིས་མཚུངས་པར་བཤད་
པ་མིན་པས་དཔེ་རྒྱན་དང་མི་འདྲའོ།།)
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་
དགའ་བློས།
ཀུན་དགའི་དཔལ་སྟེར་དཔྱིད་ཀྱི་དགའ་ཚལ་དུ།།
ར་ཡིག་གཉིས་པའི་ཁྱུ་ཚོགས་ངང་གིས་འཁོར།།
གཞུང་ལུགས་མང་ཐོས་རིག་པའི་ཕྲེང་འཛིན་པའི།།
མཁས་ལ་སྐལ་བཟང་དཔྱོད་ལྡན་འདུ་བའི་བརྡ། །ཞེས་པ་ལྟ་བུའམ།
ཡང་ན། （རང)ནོར་འཛིན་འཆིང་བའི་རིན་ཆེན་འབྱུང་གནས་གང་།།
གཏིང་དང་ཕ་མཐའ་གཞལ་བར་དཀའ་བ་འདིས།།
གནས་ལྔ་རིག་པའི་བློ་གྲོས་ནོར་མཛོད་ཆེ།།
462



ཟབ་ཅིང་རྒྱ་ཆེའི་ཁྱད་འཕགས་ཡོན་ཏན་མཚོན། །ཞེས་པ་ལྟ་བུའོ།།
ངེས་བསྟན་གྱི་རྒྱན་གྱི་ནང་གསེས་གཉིས་པ་མཆོག་མིན་ངེས་བསྟན་ནི།
མཆོག་མིན་དཔེ་བཀོད་དོན་མཚོན་པའི།།
སྒྲ་སྦྱར་མཆོག་མིན་ངེས་བསྟན་རྒྱན།།
མཆོག་ཏུ་གྱུར་པ་མ་ཡིན་པའི་དོན་མཚོན་བྱེད་ཀྱི་དཔེ་སྔོན་དུ་བཀོད་་་་་་
ནས། དེས་མཚོན་པའི་དོན་ལ་ངེས་བསྟན་གསལ་བྱེད་ཀྱི་སྒྲ་སྦྱར་བ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཟླ་བའི་ཟེར་གྱིས་རེག་པ་ན།།
མུན་པའི་ཕྲེང་བ་ནུབ་པར་འགྱུར།།
འཕྲལ་ལ་རྒྱལ་པོ་དང་འགལ་རྣམས།།
ངན་པའི་མཐར་འགྱུར་གསལ་བར་བྱེད།།
ཅེས་པ་སྟེ། གོ་དོན་ནི། ཟླ་བའི་འོད་ཟེར་གྱིས་རེག་པ་ན་མུན་པའི་ཕྲེང་བ་སྟེ་
མུན་པ་སྟུག་པོའི་ཚོགས་རྣམས་ནུབ་པར་གྱུར་ཏོ། །དེས་ཅི་ཞིག་མཚོན་ཞེ་ན།
རྒྱལ་པོ་དང་འགལ་ཞིང་དགྲ་ཟླར་གྱུར་པའི་འབངས་རྣམས་འཕྲལ་མ་ཉིད་དུ་
གནས་བབ་ངན་པའི་མཐར་རྒུད་པར་འགྱུར་བ་མཚོན་ནོ། །ཞེས་ཚིག་རྐང་
དང་པོ་གཉིས་ཀྱིས་མཚོན་བྱེད་ཀྱི་དཔེ་བསྟན་ནས། ཚིག་རྐང་རྗེས་མ་གཉིས་
ཀྱིས་མཚོན་པའི་དོན་བསྟན་ནས་དེ་ལ་ངེས་བསྟན་གསལ་བྱེད་ཀྱི་སྒྲ་སྦྱར་བ་ལྟ་
བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་གུང་ཐང་བསྟན་
པའི་སྒྲོན་མེས།
རིན་ཆེན་གསེར་ལས་སྙེའུ་མུ་ཙི་ཀའི།།
463



ཟོང་གི་དགའ་སྟོན་ལྷག་པར་རྒྱས་པ་འདིས།།
དྲང་པོའི་ལམ་བགྲོད་མཁས་པའི་སྐྱེ་བོ་ལས།།
འབྱོར་ལྡན་བླུན་རྨོངས་ཀླད་ཆུང་བྲིན་པར་མཚོན། །ཞེས་པ་ལྟ་བུའམ།
ཡང་ན། (རང)རི་གཟར་ལས་འབབ་ཆུ་ཀླུང་དྲག་པོའི་རྒྱུན།།
ནམ་ཡང་བཟློག་མེད་ཐུར་དུ་འབབ་པ་འདི།།
བག་མེད་སྤྱོད་པར་གོམས་པའི་མ་རབས་དག།
བཟང་པོའི་ལམ་དུ་འཁྲིད་པར་དཀའ་བའི་བརྡ། །ཞེས་པ་ལྟ་བུའོ།།
(34)དོན་རྒྱན་སོ་ལྔའི་ནང་གསེས་སོ་གཅིག་པ་ལྷན་ཅིག་བརྗོད་་་་
པའི་རྒྱན།
(༡)ལྷན་ཅིག་བརྗོད་པའི་རྒྱན་གྱི་ངོ་བོ་སྤྱིར་བཤད་པ།
ཡོན་ཏན་ལས་སོགས་ལྷན་ཅིག་ཏུ།
འགྲོགས་སྟོན་ལྷན་ཅིག་བརྗོད་པའི་རྒྱན།
བརྗོད་པར་འདོད་པའི་དངོས་པོ་དེའི་ཡོན་ཏན་དང་བྱ་བ་སོགས་ལྷན་་་་་
ཅིག་ཏུ་ཚོགས་པའི་དངོས་པོ་གཞན་དང་མཉམ་དུ་བརྗོད་པ་ཞིག་ལ་ལྷན་ཅིག་
བརྗོད་པའི་རྒྱན་ཞེས་བྱ་བ་ཡིན་ནོ།།
(༢)ལྷན་ཅིག་བརྗོད་པའི་རྒྱན་གྱི་རྣམ་གྲངས་བཤད་པ།
དབྱེ་ན་གསུམ་སྟེ་ཡོན་ཏན་དང༌།།
བྱ་བ་ཐ་དད་བྱ་བ་གཅིག།
ལྷན་ཅིག་བརྗོད་པའི་རྒྱན་དེ་ལ་ནང་གསེས་ཀྱིས་དབྱེ་ན། ༡ཡོན་ཏན་
ལྷན་ཅིག་བརྗོད་པ། ༢བྱ་བ་ཐ་དད་པ་ལྷན་ཅིག་བརྗོད་པ། ༣བྱ་བ་གཅིག་
པའི་ལྷན་ཅིག་བརྗོད་པ་བཅས་གསུམ་ཡོད་དོ།།
464



(༣)ལྷན་ཅིག་བརྗོད་པའི་རྒྱན་སོ་སོའི་ངོས་འཛིན་བཤད་པ།
ལྷན་ཅིག་བརྗོད་པའི་རྒྱན་གྱི་ནང་གསེས་དང་པོ་ཡོན་ཏན་ལྷན་ཅིག་བརྗོད་པ་ནི།
གང་གི་ཡོན་ཏན་དངོས་གཞན་དང་།།
ལྷན་བརྗོད་ཡོན་ཏན་ལྷན་ཅིག་བརྗོད།།
བརྗོད་པར་འདོད་པའི་དོན་གང་གི་ཡོན་ཏན་འགའ་ཞིག་དེ་དང་མཚུངས་
པའི་དངོས་པོ་གཞན་དང་ལྷན་ཅིག་ཏུ་འགྲོགས་པ་ལྟར་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ད་ནི་མཚན་མོ་འདི་དག་རྣམས།།
བདག་གི་དབུགས་དང་ལྷན་ཅིག་རིང༌།།
ཟླ་བའི་རྒྱུན་ལྡན་མ་རྣམས་ཀྱང་།།
བདག་ལུས་ཉིད་དང་ལྷན་ཅིག་སྐྱ།
ཞེས་པ་སྟེ། གོ་དོན་ནི། མཛའ་བོ་དང་བྲལ་བས་ཉེན་པའི་དུས་ད་ནི་མཚན་
མོའི་ཐུན་གསུམ་པོ་འདི་ནི་བདག་གི་དབུགས་ཤུགས་རིང་ནར་གྱིས་ཕྱུང་་་་་་
དང་ལྷན་ཅིག་ཏུ་རིང་ཞིང་། ཟླ་བའི་རྒྱན་དང་ལྡན་པ་མཚན་མོའི་ནམ་མཁའ་
སྔོ་སངས་མ་འདི་རྣམས་ཀྱང་བྲལ་བའི་སྡུག་བསྔལ་གྱིས་གདུང་བའི་དབང་་་་་་
གིས་མདངས་ཉམས་པའི་བདག་གི་ལུས་ཉིད་དང་ལྷན་ཅིག་ཏུ་མདོག་སྐྱའོ། །
ཞེས་པ་འདིས་མཛའ་བོ་དང་བྲལ་བའི་སྡུག་བསྔལ་གྱིས་ཉེན་པའི་དབུགས་་་་་་
རིང་བ་དང་ལུས་སྐྱ་བ་གཉིས་ཀྱི་ཁྱད་ཆོས་དེ་མཚན་མོའི་ཐུན་དང༌། ནམ་
མཁའ་གཉིས་དང་མཉམ་དུ་གནས་པ་ལྟར་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ལང་ཚོའི་དཔལ་ལས་བྱུང་བའི་གཟི་མདངས་དང༌།།
465



ཡིད་འོང་པདྨ་གཞོན་ནུ་ལྷན་གཅིག་མཛེས།།
གང་གི་བློ་དང་སྟོབས་ཀྱི་རང་བཞིན་དང་།།
དྲི་བཟང་ཁང་པའི་ཆུ་བ་ལྷན་ཅིག་བཀྲ། །ཞེས་པ་ལྟ་བུའམ།
ཡང་ན། (རང)གཟི་བརྗིད་ལྡན་པའི་མ་འོང་མདུན་ལམ་དང་།།
ལྷན་ཅིག་ཉི་གཞོན་འོད་ཟེར་མཁའ་ལ་འཆར།།
སྔོན་མེད་རྒྱལ་ཁའི་གྲུབ་འབྲས་གསར་བ་དང་།།
ལྷན་ཅིག་དཔྱིད་ཀྱི་སྐྱེད་ཚལ་འདབ་བརྒྱས་ཁེངས། །ཞེས་པ་ལྟ་བུའོ།།
ལྷན་ཅིག་བརྗོད་པའི་རྒྱན་གྱི་ནང་གསེས་གཉིས་པ་བྱ་བ་ཐ་དད་པ་ལྷན་ཅིག་
བརྗོད་པ་ནི།
གང་དང་བྱ་བ་ཐ་དད་པའི།།
དངོས་པོ་མཉམ་བརྗོད་དེ་ཡི་རྒྱན།།
བརྗོད་པར་འདོད་པའི་དངོས་པོ་གང་དང་བྱ་བ་ཐ་དད་པའི་དངོས་པོ་་་
གཞན་ལྷན་ཅིག་ཏུ་གནས་པ་ལྟར་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མགྲོན་པོ་རྣམས་ཀྱི་རྨོངས་པ་དང་།།
ལྷན་ཅིག་ཙཱུ་ཏའི་དོག་པ་རྒྱས།།
དེ་དག་མཆི་མ་དང་མཉམ་དུ།།
མ་ལ་ཡཱ་ཡི་རླུང་དག་འབབ།།
ཅེས་པ་སྟེ། གོ་དོན་ནི། མགྲོན་པོ་བྲལ་བས་ཉེན་པ་རྣམས་ཀྱི་སེམས་རྨོངས་པ་
དང་ལྷན་ཅིག་ཏུ་ནི་ཙཱུ་ཏའི་དོག་པ་རྒྱས་ཤིང་། མགྲོན་པོ་དེ་དག་གི་མཆི་མ་
དང་མཉམ་དུ་མ་ལ་ཡཱ་ཡི་རླུང་བསིལ་བ་དག་ཀྱང་འབབ་བོ། །ཞེས་མགྲོན་
p
I
?
a
466



པོའི་སེམས་རྨོངས་པ་དང་ཤིང་ཙཱུ་ཏའི་དོག་པ་གཉིས་ཀྱི་རྒྱས་པའི་བྱ་བ་ལྷན་་་་
ཅིག་ཏུ་ཚོགས་པ་དང་། མགྲོན་པོའི་མིག་ནས་མཆི་མ་དང་མ་ལ་ཡཱ་ཡི་རླུང་
གཉིས་ཀྱི་འབབ་པའི་བྱ་བ་ལྷན་ཅིག་ཏུ་ཚོགས་པ་ལྟ་བུར་བརྗོད་པའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
ཀྱེ་མ་འབྱུང་འཁྲུགས་ནད་ཀྱི་ཟུག་རྔུ་དང་།།
ལྷན་ཅིག་རུས་ཚིགས་མདུད་པ་རྣམ་པར་རྒྱས།།
ལུས་ཀྱི་ཉམས་བག་གཟི་མདངས་ཚོགས་རྣམས་དང་།།
རྨོངས་པའི་གྲོགས་པོ་ཉིད་ནི་མཉམ་དུ་ཡལ། །ཞེས་པ་ལྟ་བུའམ།
ཡང་ན། (རང)མི་རིགས་ཁག་གི་བཅོས་མིན་མཛའ་བརྩེའི་སེམས།།
དྭངས་གཙང་འོ་མའི་མཚོ་དང་ལྷན་ཅིག་དཀར།།
གཞན་གྱིས་མི་ཐུབ་ཟླ་མེད་སྟོབས་ཤུགས་དང་།།
ལྷན་ཅིག་རྡོ་རྗེའི་རི་བོ་སྲ་ཞིང་བརྟན། །ཅེས་པ་ལྟ་བུའོ།།
ལྷན་ཅིག་བརྗོད་པའི་རྒྱན་གྱི་ནང་གསེས་གསུམ་པ་བྱ་བ་གཅིག་པའི་ལྷན་ཅིག་
བརྗོད་པ་ནི།
ཁྱད་གཞི་ཐ་དད་བྱ་བ་གཅིག།
ལྷན་བརྗོད་བྱ་བ་གཅིག་པའི་རྒྱན།།
བརྗོད་པར་འདོད་པའི་ཁྱད་གཞི་ཐ་དད་པ་རྣམས་ཀྱིས་བྱ་བ་གཅིག་་་་་་
མཉམ་དུ་ཚོགས་པ་ལྟར་བྱས་ནས་ཐུན་མོང་གི་བྱ་བ་སྟོན་བྱེད་ཀྱི་ཚིག་གཅིག་
ཏུ་བསྡུས་ཏེ་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ཁུ་བྱུག་སྒྲོགས་པའི་སྐལ་བཟང་དང་།།
467



ནགས་ཀྱི་རླུང་ནི་དྲི་བཟང་དང་།།
དཔྱིད་ཉིན་སྐྱེ་བོའི་ཀུན་དགའ་རྣམས།།
ལྷན་ཅིག་དག་ཏུ་འཕེལ་བར་གྱུར། །
ཅེས་པ་སྟེ། གོ་དོན་ནི། ཁུ་བྱུག་གི་སྒྲ་སྙན་པོར་སྒྲོགས་པའི་ཡིད་འོང་གི་སྐལ་
བ་བཟང་པོ་དང་། ནགས་ཀྱི་རླུང་ནི་དྲི་བཟང་པོ་དང་ལྡན་པར་རྒྱུ་བ་དང་།
དཔྱིད་དུས་ཀྱི་ཉིན་མོར་བབས་པའི་སྐྱེ་བོའི་ཡིད་ཀུན་ཏུ་དགའ་བ་རྣམས་ལྷན་
ཅིག་ཏུ་འཕེལ་བར་གྱུར་ཏོ། །ཞེས་པ་འདིར་ཁྱད་གཞི་ཁུ་བྱུག་དང་། ནགས་
ཀློང་། དཔྱིད་དུས་ཀྱི་ཉིན་མོ་བཅས་ཐ་དད་པ་གསུམ་གྱི་འཕེལ་བའི་བྱ་བ་
གཅིག་ལྷན་ཅིག་ཏུ་ཚོགས་པ་ལྟར་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་པཎ་ཆེན་བསྟན་
པའི་དབང་ཕྱུག་གིས།།
མཁའ་ནི་རབ་གསལ་དྲི་མ་མེད་པ་དང་།།
ཆུ་རྣམས་བདུད་རྩིའི་བྱེད་ལས་འཛིན་པ་དང༌།།
ལྗོན་ཤིང་འབྲས་བུའི་ཁུར་དང་སྐྱེ་བོའི་ཡིད། །
དགའ་བ་ལྷན་ཅིག་ཉིད་དུ་འཕེལ་བར་གྱུར། །ཅེས་པ་ལྟ་བུའམ།
ཡང་ན། (རང)སྔོན་རབས་ལོ་རྒྱུས་རྟོགས་པའི་ཤེས་ཡོན་དང་།།
མ་འོངས་མདུན་ལམ་མཐོང་བའི་ཡིད་ཆེས་དང་།
ད་ལྟའི་བདེ་སྐྱིད་ཚོར་བའི་དགའ་སྤྲོའི་སེམས།།
ལྷན་ཅིག་ཕན་ཚུན་འགྲན་པ་ཇི་བཞིན་འཕེལ། །ཞེས་པ་ལྟ་བུའོ།།
（35)དོན་རྒྱན་སོ་ལྔའི་ནང་གསེས་སོ་གཉིས་པ་ཡོངས་བརྗེས་ཀྱི་རྒྱན།
ཡོངས་བརྗེས་ཀྱི་རྒྱན་གྱི་ངོས་འཛིན་དང་དཔེར་བརྗོད།
468



བརྗོད་འདོད་ཡོན་ཏན་ལས་ལ་སོགས།།
ཕན་ཚུན་བསྣོལ་བ་ཡོངས་བརྗེས་རྒྱན།།
བརྗོད་པར་འདོད་པའི་དངོས་པོ་གང་གི་ཡོན་ཏན་དང་བྱ་བ་སོགས་ཕན་
ཚུན་བསྣོལ་ནས་བརྗེས་པ་ལྟ་བུར་སྒྲོ་བཏགས་ནས་བརྗོད་པ་ཞིག་སྟེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ས་སྐྱོང་རྣམས་ལ་མཚོན་བསྣུན་པ།།
སྟེར་བྱེད་ཁྱོད་ཀྱི་ལག་པ་ཡི།།
དེ་དག་གྲགས་པ་ཀུནྡ་དཀར།།
ཡུན་རིང་དག་ཏུ་བསྒྲུབ་པ་འཕྲོག།
ཅེས་པ་སྟེ། གོ་དོན་ནི། དགྲ་ཟླར་གྱུར་པའི་ས་སྐྱོང་རྒྱལ་པོ་རྣམས་ལ་མཚོན་
བསྣུན་པ་སྟེར་བར་བྱེད་པའི་རྒྱལ་པོ་ཁྱོད་ཀྱི་ལག་པ་ཕྱོགས་ལས་རྣམ་པར་རྒྱལ་
བར་བྱེད་པའི་ཡོན་ཏན་འདི་ཡིས། དགྲ་ཟླའི་རྒྱལ་པོ་དེ་དག་གི་གཞན་ལས་
རྣམ་པར་རྒྱལ་བའི་གྲགས་པའི་ཀུནྡ་དཀར་པོ་ཡུན་རིང་པོ་དག་ཏུ་བསྒྲུབ་པ་་་་
རྣམས་ཕྲོགས་སོ། །ཞེས་པ་འདིར་དགྲ་ཟླའི་རྒྱལ་པོ་ལ་ཕར་མཚོན་བསྣུན་ནས།
ཚུར་གྲགས་པ་གཉིས་ཕན་ཚུན་བསྣོལ་ནས་བརྗེས་པར་སྟོན་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་་
དགའ་བློས།
ནམ་ཡང་འཛད་མེད་ལེགས་བཤད་སྐྱེས་ཀྱི་མཆོག།
བློ་གསལ་དོན་གཉེར་ཅན་ལ་རབ་སྦྱིན་ནས།།
འཛིན་མའི་ཁྱོན་ལ་གྲགས་སྙན་རྒྱས་པའི་དཔལ།།
ཁྱོད་ཉིད་གཅིག་པུས་ངོམས་པ་མེད་པར་བླངས། །ཞེས་པ་ལྟ་བུའམ།
469



ཡང་ན། (རང)བརྗིད་ཆགས་ལོ་འདབ་རབ་རྒྱས་ཙན་དན་ལྗོན།།
བཟང་པོའི་དྲི་བསུང་ཕྱོགས་བཅུར་འགྱེད་བཞིན་དུ།།
སྣ་ཚོགས་མདངས་སུ་བཀྲ་བའི་ཉི་མའི་འོད།།
གཅིག་ཏུ་བསྡུས་ནས་སྐྱེ་སྟོབས་དཔལ་རབ་འབར། །ཅེས་པ་ལྟ་བུའོ།།
（36)དོན་རྒྱན་སོ་ལྔའི་ནང་གསེས་སོ་གསུམ་པ་ཤིས་བརྗོད་ཀྱི་རྒྱན།
ཤིས་བརྗོད་ཀྱི་རྒྱན་གྱི་ངོས་འཛིན་དང་དཔེར་བརྗོད།
མངོན་འདོད་དངོས་པོ་སྲུང་སྒྲུབ་ཕྱིར།།
གེགས་མེད་སྨོན་པ་ཤིས་བརྗོད་རྒྱན།།
རང་ཉིད་ཀྱིས་མངོན་པར་འདོད་པའི་དངོས་པོ་དེ་སྲུང་བའམ་ཐོབ་པའི་
ཕྱིར་དུ། འདོད་བྱའི་དོན་དེ་གེགས་མེད་དུ་འགྲུབ་པའི་རེ་བ་འཆའ་བའི་སྨོན་
ཚིག་ལྟ་བུ་ཞིག་ཡིན་ཏེ། །
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
ངག་ཡིད་སྤྱོད་ཡུལ་མ་ཡིན་པའི།།
སྣང་བ་དམ་པས་ཁྱོད་ལ་སྲུངས།།
ཞེས་པ་སྟེ། གོ་དོན་ནི། ངག་གི་བརྗོད་པ་དང་ཡིད་ཀྱི་བསམ་པའི་ཡུལ་དུ་
གྱུར་པ་མ་ཡིན་པའི་དགེ་ལེགས་ཀྱི་སྣང་བ་དམ་པ་དེས་ཁྱོད་ལ་དུས་རྟག་ཏུ་་་་
སྲུངས་ཤིག་ཅེས་པ་འདིས་སྨྲ་བསམ་བརྗོད་པའི་ཡུལ་ལས་འདས་པའི་དགེ་་་་་
མཚན་མཆོག་ཏུ་གྱུར་པ་ཞིག་རེ་བའི་དོན་དུ་བྱས་ནས་དེས་ཁྱོད་ལ་སྲུང་བར་་་་
གྱུར་ཅིག་ཅེས་སྨོན་ལམ་གྱི་ཚུལ་དེ་བརྗོད་པ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
སྨྲ་བསམ་བརྗོད་པའི་ཡུལ་འདས་ཟུང་འཇུག་གི།
470



ཡེ་ཤེས་རང་གཟུགས་ངེས་པ་ལྔ་ལྡན་ཡང་།།
རིས་མེད་འགྲོ་བའི་སྣང་ངོར་དེ་རྙེད་སྐུས།།
རྗེས་འཛིན་རྒྱལ་བ་རྒྱ་མཚོས་ཁྱེད་ལ་སྲུངས། །ཞེས་པ་ལྟ་བུའམ།
ཡང་ན། (རང)སྣ་ཚོགས་མོས་ངོ་དང་མཐུན་ཆོས་ལུགས་སྲོལ།།
རྣམ་མང་མེ་ཏོག་མདངས་བཞིན་ཅིར་སྣང་ཡང་།།
མ་ལུས་གཟུར་གནས་མཁས་པའི་བློ་གྲོས་སྒོ།
འབྱེད་པའི་ལྡེ་མིག་མཆོག་ཏུ་འགྱུར་བར་སྨོན། །ཞེས་པ་ལྟ་བུའོ།།
(37)དོན་རྒྱན་སོ་ལྔའི་ནང་གསེས་སོ་བཞི་པ་རབ་སྤེལ་གྱི་རྒྱན།
(༡)རབ་སྤེལ་གྱི་རྒྱུན་གྱི་ངོ་བོ་སྤྱིར་བཤད་པ།
རྣམ་པ་མི་འདྲའི་རྒྱན་གཉིས་ཡན།།
མཉམ་དུ་བསྲེས་པ་རབ་སྤེལ་རྒྱན།།
ཚིག་སྦྱོར་དེར་བརྗོད་བྱའི་དོན་གྱི་བརྗོད་ཚུལ་རྣམ་པ་མི་འདྲ་བའི་རྒྱན་་་
གཉིས་ཡན་ཆད་མཉམ་དུ་བསྲེས་པ་ཞིག་ལ་རབ་སྤེལ་གྱི་རྒྱན་ཞེས་བརྗོད་པ་་་་
ཡིན་ནོ།།
（༢）རབ་སྤེལ་གྱི་རྒྱན་གྱི་རྣམ་གྲངས་བཤད་པ།
དབྱེ་ན་གཅིག་ལ་གཅིག་བརྟེན་དང་།།
སྟོབས་མཚུངས་རབ་སྤེལ་རྣམ་པ་གཉིས།།
རབ་སྤེལ་གྱི་རྒྱན་དེ་ལ་ནང་གསེས་ཀྱི་དབྱེ་ན། ༡གཅིག་ལ་གཅིག་བརྟེན་
གྱི་རབ་སྤེལ། ༢སྟོབས་མཚུངས་རབ་སྤེལ་བཅས་རྣམ་པ་གཉིས་ཡོད།
(༣)རབ་སྤེལ་གྱི་རྒྱན་སོ་སོའི་ངོས་འཛིན་བཤད་པ།
རབ་སྤེལ་གྱི་རྒྱན་གྱི་ནང་གསེས་དང་པོ་གཅིག་ལ་གཅིག་བརྟེན་གྱི་རབ་སྤེལ་ནི།
471



བསྲེ་བྱའི་རྒྱུན་རྣམས་ཕན་ཚུན་ལྟོས།།
གཅིག་ལ་གཅིག་བརྟེན་རབ་སྤེལ་རྒྱུན།།
ཚིག་སྦྱོར་དེར་བསྲེ་བྱའི་རྒྱན་རྣམས་རང་ཚུགས་མ་ཡིན་པར་ཕན་ཚུན་་་་
གཅིག་ལ་གཅིག་ལྟོས་པའི་སྒོ་ནས་སྤེལ་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཤད་པ།
མཛེས་མ་ཁྱོད་ཀྱི་བཞིན་གྱི་དཔལ།།
པདྨ་དག་གིས་འགོག་པར་བྱེད།(དཔེ་རྒྱུན）
མཛོད་དང་ཡུ་བ་ཕུན་ཚོགས་པ།།
འདི་ལ་བྱ་དཀའ་ཅི་ཞིག་ཡོད།(དོན་གཞན་བཀོད་པ)
ཅེས་པ་སྟེ། གོ་དོན་ནི། མཛེས་མ་ཁྱོད་ཀྱི་བཞིན་རས་ཀྱི་མཛེས་པའི་དཔལ་
དེ་པདྨ་དག་གིས་འགོག་པར་བྱེད་དེ། མཛོད་དེ་སྙིང་པོ་དང་ལྡན་པའི་གེ་སར་
དང༌། ཡུ་བ་ཕུན་སུམ་ཚོགས་པའི་པདྨ་འདི་ལ། མཛེས་མའི་གདོང་གི་
མཛེས་པ་འགོག་མི་ནུས་པའི་བྱ་དཀའ་བ་ཅི་ཞིག་ཡོད་དེ་དཀའ་བ་མེད་པར་
འགོག་ནུས་སོ། །ཞེས་པ་འདིར་ཚིག་རྐང་དང་པོ་གཉིས་དཔེ་རྒྱན་དང་། ཚིག་
རྐང་ཕྱི་མ་འདི་བོད་སྐད་ལྟར་ན་དོན་གཞན་བཀོད་པའི་རྒྱུན་དང་། རྒྱ་གར་
སྐད་ལྟར་ན་དེའི་སྟེང་ཁྱད་གཞི་དང་མ་འབྲེལ་བའི་སྒྲ་སྦྱར་བ་ཙམ་ཡོད་ཅེས་་་་
《 ཁམས་སྤྲུལ་སྙན་འགྲེལ》ལས་གསུངས་པས། མདོར་ན་ཚིག་རྐང་བཞི་པོ་
དེའི་རྒྱན་གཉིས་པོ་ཕན་ཚུན་ལྟོས་ནས་དོན་གཞན་བཀོད་པའི་རྒྱན་དང་། དཔེ་
རྒྱན་བསྲེས་པའི་རབ་སྤེལ་རྒྱན་དུ་གྲུབ་པ་ལྟ་བུའོ། །
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་བོད་མཁས་པས།
པདྨ་གཞོན་ནུའི་དཔལ་འཕྲོག་དབྱངས་ཅན་ལྷའི།།(དཔེ་རྒྱན）
472



བཞིན་རས་མ་བྲིས་མཚན་དཔེའི་རི་མོ་ཅན།།(ཁྱད་པར་བརྗོད་པའི་
་
རྒྱུན)
ཡིད་འཕྲོག་ཀེ་ས་རས་མཚོན་འཇིག་རྟེན་གྱི།(ངེས་བསྟན་གྱི་རྒྱན）
ཀུན་དགའ་བསྐྱེད་པ་ལྷན་སྐྱེས་རང་བཞིན་ཡིན། །(དོན་གཞན་
བཀོད་པའི་རྒྱུན)ཞེས་པ་ལྟ་བུའམ།
ཡང་ན། (རང)བདག་བློ་མེ་ཁྱེར་ཇི་བཞིན་ཉམ་ཆུང་བས།།(དཔེ་རྒྱན）
ལེགས་བཤད་འོད་སྣང་འབྱིན་པའི་མཐུ་བྲལ་ཡང་།།(གཟུགས་ཅན)
སྦྱངས་པའི་གྲུབ་འབྲས་རང་འོད་ཕྲ་མོ་ཙམ།།( གཟུགས་ཅན)
རང་མཉམ་འགའ་ལ་སྤྲོ་འདིར་འགལ་བ་ཅི།།(དོན་གཞན་བཀོད་པ）
ཞེས་པ་ལྟ་བུའོ།།
རབ་སྤེལ་གྱི་རྒྱུན་གྱི་ནང་གསེས་གཉིས་པ་སྟོབས་མཚུངས་རབ་སྤེལ་ནི།
བསྲེ་བྱའི་རྒྱན་རྣམས་རང་དབང་དུ།།
སྤེལ་བ་སྟོབས་མཚུངས་རབ་སྤེལ་ཡིན།།
ཚིག་སྦྱོར་གང་དུ་བསྲེ་བྱའི་རྒྱན་དེ་རྣམས་དོ་མཉམ་རང་ཚུགས་སུ་གནས་
པའི་སྒོ་ནས་སྤེལ་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་རྩ་བ་ལས་བཀོད་པའི་དཔེར་བརྗོད་མེད་་་་་
ཅིང་། སློབ་དཔོན་རཏྠ་ཤིའི་རྒྱ་འགྲེལ་དུ་བཀོད་པའི་དཔེར་བརྗོད་ལ།
ལུས་ཕྲ་ནུ་མ་དུད་པ་དང༌།།
མིག་གཡོ་ཁེངས་བྱེད་བུ་མོ་རྣམས།།
རྣམ་འགྱུར་མེད་པ་སྦྲང་རྩི་བཞིན།།
སྙན་པ་ཉིད་དུ་སྨྲ་བར་གྱིས།།
473



ཞེས་པ་སྟེ། གོ་དོན་ནི། ལུས་ཀྱི་སྐེད་སྟབས་ཕྲ་ཞིང་ལྡེམ་པ་དང་། ནུ་མ་འོ་
མའི་ཁུར་གྱིས་དུད་པ་དང་། མིག་ཟུར་རབ་ཏུ་འཁྲུལ་ཞིང་གཡོ་ལ། མཛའ་
བོ་ལ་མི་འདུད་པའི་ཁེངས་པར་བྱེད་པ་པོ་བུ་མོ་འདི་རྣམས་འདོད་པའི་རྣམ་་་
འགྱུར་མེད་ཅིང་མི་གསལ་བ་མེ་ཏོག་གི་སྦྲང་རྩི་བཞིན་དུ་གནས་པ་ལ་མཛའ་
བོ་དེས་སྐད་སྙན་པོ་སྒྲོགས་པ་དང་བཅས་ཏེ་རང་གི་མཛའ་བརྩེའི་བསམ་པ་་་་
མཚོན་པའི་གཏམ་སྨྲ་བར་གྱིས། ཞེས་པ་འདིར། ཚིག་རྐང་དང་པོ་གཉིས་
རིགས་ཀྱི་རང་བཞིན་བརྗོད་པའི་རྒྱན་དང་། ཚིག་རྐང་ཕྱི་མ་གཉིས་དཔེ་རྒྱན་
ཡིན་པས་རྒྱན་གཉིས་བསྲེས་པ་དེ་ལྟ་བུའོ།།
གོ་དོན་དེ་དང་མཐུན་པའི་མཚན་གཞི་དཔེར་བརྗོད་ལ་དབྱངས་ཅན་་་་་་
དགའ་བློས།
སྟོན་ཟླ་བྱེ་བའི་དཔལ་འཕྲོག་འཛུམ་པའི་ཞལ།(དཔེ་རྒྱན》
དཀྱུས་རིང་སྤྱན་ཟུང་ཨུཏྤལ་འདབ་མ་གཡོ།།གཟུགས་ཅན）
ཐགས་བཟང་ཚེམས་དཀར་མཚར་དུ་དངར་བ་ནི།
མུ་ཏིག་དོ་ཤལ་དག་ལ་འཕྱ་བ་བཞིན། །(རབ་རྟོག)ཞེས་པ་ལྟ་བུའོ།།
ཡང་ན། (རང)དྲི་ཟའི་དབྱངས་ཀྱི་རྗེས་འགྲོ་སྙན་ཚིག་གླུ།(དངོས་པོའི་དཔེ།)
དོན་བཟང་གསེར་སྐུད་ཕྲ་རགས་རྒྱུད་ལས་དྲངས།།(གཟུགས་ཅན)
མ་བརྡུངས་སྙན་པའི་སྒྲ་འཁྲོལ་པི་ཝང་འདི།།<ཁྱད་པར་བརྗོད་པ)
སྒྲ་སྡུད་འཁོར་ལོར་འཁྲུལ་ནས་ཉན་པར་རིངས།།(རྨོངས་པའི་དཔེ)
ཞེས་པ་ལྟ་བུའོ།།
(38)དོན་རྒྱན་སོ་ལྔའི་ནང་གསེས་སོ་ལྔ་པ་དགོངས་པ་ཅན་གྱི་རྒྱན།
དགོངས་པ་ཅན་གྱི་རྒྱན་གྱི་ངོས་འཛིན་དང་དཔེར་བརྗོད།
474



ཆོས་བཞིའི་བསམ་པའི་དབང་བྱས་ནས།།
སྦྱར་བའི་སྙན་ངག་དགོངས་པ་ཅན།།
༡རྗོད་བྱེད་ཀྱི་ཚིག་ཕན་ཚུན་འབྲེལ་ཆགས་ཤིང་། ༢ སྐབས་སུ་མ་བབ་
པའི་ཚིག་རོས་མ་བསྒྲིབས་པ། ༣ ཉམས་སྣ་ཚོགས་ཀྱི་སྒོ་ནས་བརྗོད་ཀྱང་དོན་
དེར་འབབ་པ། ༤དོན་ཟབ་པ་རྣམས་ཀྱང་ཚིག་གིས་གསལ་བོར་མཚོན་ནུས་
པ་སྟེ་ཁྱད་ཆོས་བཞི་དང་ལྡན་པའི་སྒོ་ནས་སྙན་ངག་མཁན་གྱིས་བསམ་པས་་་་
སྦྱར་བ་ཞིག་ལ་དགོངས་པ་ཅན་གྱི་རྒྱན་ཞེས་བརྗོད་པ་ཡིན་ནོ།།
དགོངས་པ་ཅན་གྱི་རྒྱན་འདི་ལ་རྩ་འགྲེལ་གཉིས་ཀའི་དཔེར་བརྗོད་མེད་
ཀྱང་། བོད་ཀྱི་མཁས་པ་སྔོན་བྱོན་ཚོས་འདི་ལ་དཔེར་བརྗོད་ཟུར་དུ་མཛད་པ་
དང་། མ་མཛད་པ་སྣ་ཚོགས་འདུག་ཅིང་། ཡོངས་སུ་གྲགས་པའི《བོད་མཁས་
སྙན་འགྲེལ》དང《ཁམས་སྤྲུལ་སྙན་འགྲེལ》གཉིས་སུའང་རྒྱུན་འདི་ལ་དཔེར་་་་་
བརྗོད་ཟུར་དུ་མི་དགོས་པར་གསུངས་པ་ལྟར་བྱས་ན་འདི་ལ་དཔེར་བརྗོད་་་་་
མེད་ཀྱང་འཐུས་ཤིང་། ཡང་མཁས་དབང་འགའ་ཞིག་གིས་དཔེར་བརྗོད་ཟུར་
དུ་མཛད་པ་ལྟར་ན་དབྱངས་ཅན་དགའ་བློས།
དེ་ལྟར་རྗོད་བྱེད་རྣམ་པར་སྒེག་པའི་གཟུགས།།
ཡིད་འཕྲོག་དོན་རྒྱན་ཕྲེང་བས་སྤྲས་པ་འདི།
བློ་གསལ་དོན་གཉེར་དགྱེས་པའི་དགའ་སྟོན་དང་།།
སྙན་ངག་རིག་གཞུང་དོན་ལ་འདྲིས་ཕྱིར་སྦྱར། །ཅེས་པ་ལྟ་བུའམ།
ཡང་ན། (རང)སྙན་ཚིག་རིག་པའི་རྒྱུ་མཚོ་ཆེན་པོ་ལས།།
སྐྲ་རྩེས་བླངས་པའི་ཆུ་ཐིགས་ཉུང་ཟད་ཙམ།།
རང་མཉམ་བློ་དམན་དགྱེས་པའི་མཆོད་ཡོན་དུ།།
475



འཐོར་བའི་ངལ་བ་འདི་ཡང་འབྲས་དང་བཅས། །ཞེས་པ་ལྟ་བུའོ།།
(39) སྙན་ངག་ལེའུ་གཉིས་པའི་མཇུག་བསྡུ་བ།
བུར་ཤིང་འོ་མ་སྦྲང་སོགས་བཞིན།།
ཉམས་འགྱུར་མཐའ་ཡས་རྒྱན་མང་པོ།།
མདའ་མེའི་གྲངས་སུ་བསྡུས་པ་འདིར།།
གོམས་འདྲིས་བྱས་ཚེ་རིམ་གྱིས་ཤེས།།
ཇི་ལྟར་འཇིག་རྟེན་འདི་ན་བུར་ཤིང་དང་། འོ་མ་དང༌། སྦྲང་རྩི་དང་།
ཀ་ར་དང་། རྒུན་འབྲུམ་ལ་སོགས་པ་རོ་མངར་བའི་རིགས་སུ་མཚུངས་ཀྱང་།
རེ་རེ་ལའང་མངར་བའི་རོ་བཅུད་མི་འདྲ་བ་མཆིས་པ་བཞིན། ཚིག་སྦྱོར་
ལེགས་ཤིང་ཉམས་འགྱུར་མི་འདྲ་བ་མཐའ་ཡས་པའི་སྙན་ངག་གི་ཚིག་རྒྱན་་་་་་
མང་པོ་ཡོད་པ་ཚད་གཟུང་བར་མི་ནུས་ཀྱང་། ལས་དང་པོ་བ་རྣམས་ཀྱི་བློ་སྒོ་
འབྱེད་པའི་ཆེད་དུ་དོན་རྒྱན་སུམ་ཅུ་སོ་ལྔའི་གྲངས་སུ་བསྡུས་པ་འདིར། ཡུན་
རིང་སྦྱངས་ཤིང་གོམས་པར་བྱས་ན་རིམ་གྱིས་ཉམས་འགྱུར་སྣ་ཚོགས་དང་་་་་་་
ལྡན་པའི་སྙན་ངག་སྦྱོར་ཚུལ་ལ་མཁས་པར་འགྱུར་བ་ཡིན་པས། སྙན་ངག་ལ་
ཐོག་མར་སྦྱངས་བརྩོན་བྱེད་པར་འདོད་པའི་ལས་དང་པོ་བ་རྣམས་ཀྱིས་རང་
ཉིད་ཀྱི་བློ་གྲོས་དང་བསྟུན་ནས་ཐོག་མར་གཏན་ལ་ཕབ་པའི་ཆོས་ཉིད་ལྟར་་་་་
གཞིར་བྱས་ཏེ། དེ་དང་མི་འགལ་བར་རྩོམ་གང་ཐུབ་བྱེད་པ་གལ་ཆེ་ཞིང་།
དངོས་སུ་སྙན་ངག་གི་ཚིག་སྦྱོར་ལྡན་པའི་རྩོམ་ཡིག་འབྲི་སྐབས་བརྗོད་བྱའི་་་་་
དོན་དང་དཔེ་སྦྱོར་ཚུལ་འབྲེལ་ཆགས་པ་དང་། ཚིག་སྦྱོར་ལེགས་པོ་བྱུང་ན་
ཚིགས་བཅད་གཅིག་གི་ནང་དུ་རྒྱན་འགའ་ཤས་བསྲེས་ཆོག་པ་ལས་མཐའ་་་་་ །
གཅིག་ཏུ་གུ་དོག་པོ་བྱ་མི་དགོས་པ་ཡང་མཁྱེན་པར་མཛད་དགོས་སོ།།
476



སྙན་ངག་གི་བསྟན་བཅོས་མེ་ལོང་མའི་དོན་འགྲེལ་ལས་ལེའུ་གཉིས་པའི་
ཚིག་དོན་མདོར་བསྡུས་པའི་ཚུལ་གྱིས་བཤད་ཟིན་ཏོ།།
བགྲང་ཡས་སྐྱེ་རྒུའི་ཕུལ་བྱུང་བློ་གྲོས་རྩལ།།
མཚོན་བྱེད་སྙན་ཚིག་རིག་པའི་ངོ་མཚར་འཕྲུལ།།
གཟུགས་སུ་གྲུབ་ན་གང་དེ་ཤོང་བའི་སྣོད།།
འཇིག་རྟེནའདི་ཡང་ཆུང་ངུར་གྱུར་པ་སྙམ།།
སྣ་ཚོགས་ཉམས་འགྱུར་མ་འདྲེས་རབ་གསལ་ཞིང་།།
དེང་རབས་འཚོ་བའི་གཟུགས་སྣང་ཀུན་འཆར་བའི།།
དོན་རྒྱན་ཤེལ་དཀར་མེ་ལོང་ཡངས་པོ་འདིས།།
མགྲོན་དུ་མི་འགུགས་ཤེས་ལྡན་གང་ན་མཆིས།།
རྣམ་མང་ཡིད་འཕྲོག་ཚིག་སྦྱོར་ཆུ་ཀླུང་ཀུན།།
གཅིག་བསྡུས་ཐུན་མོང་རྒྱན་གྱི་རྒྱ་མཚོ་ཆེར།།
མ་བརྒལ་སྙན་ཚིག་རིན་ཆེན་ནོར་བུའི་གཏེར།།
རྙེད་པ་མིན་ཕྱིར་འཕྲུལ་གྱི་གྲུ་འདིར་བརྟེན།།
ཅེས་བྱ་བ་ནི་བར་སྐབས་ཀྱི་ཚིགས་སུ་བཅད་པའོ།།
477



ལེའུ་གསུམ་པ།
རྒྱ་ཆེའི་དོན་བཟང་བཟང་པོའི་ཚིག་སྦྱོར་ཀུན།།
རྣ་བར་རབ་སྙན་སྙན་ཚིག་རྒྱན་ལྡན་ན།།
ལྔ་རིག་ལ་མཁས་མཁས་པའི་ཟབ་ཡངས་ཐུགས།།
དགྱེས་པའི་ཞལ་འཛུམ་འཛུམ་མདངས་ལྷུག་པོར་གྲོལ།།
ཡིད་འཕྲོག་གླུ་དབྱངས་དབྱངས་སྙན་རོལ་མོ་བརྒྱས།།
ནམ་ཡང་མི་མཚོན་མཚོན་བྱེད་དཔེ་མང་པོས།།
ངོ་མཚར་དོན་ལེགས་ལེགས་པར་སྟོན་ནུས་པ།།
གཟུགས་མཚུངས་སྒྲ་རྒྱན་རྒྱན་གྱི་མཆོག་འདི་མཛེས།།
ས་སྟེང་ཀུན་དགེ་དགེ་བཅུའི་དཔལ་ཡོན་ཀུན།།
ས་མཐོའི་ཡུལ་ལྗོངས་ལྗོངས་རྣམས་གང་བའི་ཡུལ།།
མ་འོངས་མདུན་ལམ་ལམ་ཆེན་ཡངས་པའི་མདུན།།
མ་ཐོགས་མྱུར་བསྐྱོད་བསྐྱོད་ལ་གོམ་སྟབས་མྱུར།།
•
•
•
478
ས་
ཆ
-
-
--
-



ཐུན་མོང་གི་རྒྱན་གྱི་ནང་གསེས་གཉིས་པ་
སྒྲ་རྒྱན་བཤད་པ།
(1)སྒྲ་རྒྱན་གྱི་ངོ་བོ་སྤྱིར་བཤད་པ།
རྗོད་བྱེད་ཚིག་གང་ཡིག་གཟུགས་དང་།།
སྒྲ་གདངས་མཚུངས་པར་སྦྱར་བ་ལས།།
ཚིག་སྦྱོར་མཛེས་ཤིང་བརྗོད་དོན་ཡང་།།
ལེགས་པར་སྟོན་ནུས་སྒྲ་ཡི་རྒྱན
རྗོད་བྱེད་ཀྱི་ཚིག་གང་དུ་ཡི་གེའི་གཟུགས་དང་སྒྲ་གདངས་སྔོན་རྗེས་ཡོད་
མེད་སོགས་མཚུངས་པར་སྦྱར་བ་ལས་ཚིག་སྦྱོར་མཛེས་ཤིང་བརྗོད་བྱའི་དོན་་་
ཡང་འགལ་བ་དང་འབྲེལ་མ་ཆགས་པ་སོགས་མིན་པའི་སྒོ་ནས་ལེགས་པར་་་་་
སྟོན་ནུས་པ་ཞིག་ལ་སྒྲ་རྒྱན་ཞེས་བརྗོད་པ་ཡིན་ནོ།།
(2)སྒྲ་རྒྱན་གྱི་རྩ་བའི་དབྱེ་བ་བཤད་པ་།
རྩ་བའི་དབྱེ་བ་རྣམ་གསུམ་སྟེ།
ཡི་གེ་བསྐོར་བའི་ཟུང་ལྡན་དང༌།།
བྱ་དཀའི་རྣམ་གྲངས་གཞན་དང་ནི།།
དབྱངས་སོགས་ངེས་པའི་བྱ་དཀའ་འོ།།
སྒྲ་རྒྱན་དེ་ལ་རྩ་བའི་དབྱེ་བ་རྣམ་པ་གསུམ་ཡོད་དེ། ༡ཡི་གེ་བསྐོར་བའི་
ཟུང་ལྡན་དང་། ༢བྱ་དཀའ་བའི་རྣམ་གྲངས་གཞན་དང་། ༣དབྱངས་སོགས་
479



ངེས་པའི་བྱ་དཀའ་བ་བཅས་སོ།།
(༡)སྒྲ་རྒྱན་གྱི་ནང་གསེས་དང་པོ་ཡི་གེ་བསྐོར་བའི་ཟུང་ལྡན་བཤད་པ།
ཚིག་སྦྱོར་གང་དུ་གཟུགས་མཚུངས་པའི།།
ཡི་གེའི་བར་དུ་ཚིག་གཞན་གྱིས།།
ཆོད་དང་མ་ཆོད་ཅི་རིགས་པས།།
ཡང་ཡང་བསྐོར་བ་ཟུང་ལྡན་རྒྱན།།
རྗོད་བྱེད་ཀྱི་ཚིག་སྦྱོར་གང་དུ་གཟུགས་སྔ་ཕྱི་མཚུངས་པའི་ཡི་གེའི་བར་
དུ་ཚིག་གཞན་གྱིས་ཆོད་པ་དང་མ་ཆོད་པ་ཅི་རིགས་ཀྱི་སྒོ་ནས་ཡང་ནས་ཡང་
དུ་བཟླས་ཤིང་བསྐོར་བ་ཞིག་ལ་ཟུང་ལྡན་ཞེས་བརྗོད་པ་ཡིན་ནོ།།
ཟུང་ལྡན་གྱི་རྒྱན་གྱི་རྩ་བའི་དབྱེ་བ་བཤད་པ།
ཡི་གེ་བསྐོར་བའི་ཟུང་ལྡན་ལ།།
དང་པོར་ཡོད་དང་གཞན་ལ་ཡོད།།
མཐའ་ཐོག་སྦྱར་དང་ཀུན་ཏུ་སྦྱར།།
བསྲེས་དང་བཟློག་པའི་ཟུང་ལྡན་དྲུག།
ཡི་གེ་བསྐོར་བའི་ཟུང་ལྡན་ལ་ཡང་རྩ་བའི་དབྱེ་བ་དྲུག་ཡོད་དེ། ༡བྱ་སླ་
བ་རྐང་པའི་དང་པོ་ན་ཡོད་པའི་ཟུང་ལྡན། ༢བྱ་དཀའ་བ་གནས་གཞན་ན་
ཡོད་པའི་ཟུང་ལྡན། ༣མཐའ་ཐོག་སྦྱར་བའི་ཟུང་ལྡན། ༤ཀུན་ཏུ་སྦྱར་བའི་
ཟུང་ལྡན། ༥ བསྲེས་པའི་ཟུང་ལྡན། ༦བཟློག་པའི་ཟུང་ལྡན་བཅས་སོ།།
ཟུང་ལྡན་གྱི་རྒྱན་གྱི་ནང་གསེས་དང་པོ་བྱ་སླ་བ་རྐང་པའི་ཐོག་མ་ན་ཡོད་པའི་
ཟུང་ལྡན་གྱི་ངོ་བོ་དང་དབྱེ་བ་བཤད་པ།
ཟུང་ལྡན་ཚིག་དེ་རྐང་པ་ཡི།།
480



ཐོག་ཡོད་ཐོག་མའི་ཟུང་ལྡན་ཡིན།།
ཟུང་ལྡན་གྱི་ཚིག་དེ་རྐང་པའི་ཐོག་མར་ཡོད་པ་ནི་ཟུང་ལྡན་གྱི་རྒྱན་གྱི་་་་
ནང་ནས་བྱ་སླ་བ་ཞིག་ཡིན་པས་བྱ་སླ་བ་ཐོག་མའི་ཟུང་ལྡན་ཞེས་བརྗོད་པ་་་་་
ཡིན་ལ། དེའི་དབྱེ་བ་བཤད་པ་ནི།
བར་མ་ཆོད་དང་བར་ཆོད་དང་།།
ཆོད་ཅིང་མ་ཆོད་ཟུང་ལྡན་གསུམ།།
བྱ་སླ་བ་རྐང་པའི་ཐོག་མ་ན་ཡོད་པའི་ཟུང་ལྡན་དེ་ལ་ནང་གསེས་ཀྱི་དབྱེ་
བ་གསུམ་སྟེ། ༡བར་མ་ཆོད་པའི་ཟུང་ལྡན། ༢བར་ཆོད་པའི་ཟུང་ལྡན།
༣ བར་ཆོད་ཅིང་མ་ཆོད་པའི་ཟུང་ལྡན་བཅས་སོ།།
བྱ་སླ་བ་ཐོག་མའི་ཟུང་ལྡན་གྱི་ནང་གསེས་དང་པོ་བར་མ་ཆོད་པའི་ཟུང་ལྡན་
གྱི་ངོ་བོ་དང་དབྱེ་བ་བཤད་པ།
ཟུང་ལྡན་ཚིག་ནི་སྔ་ཕྱིའི་བར།།
གཞན་གྱིས་མ་ཆོད་དེའི་ཟུང་ལྡན།།
ཟུང་ལྡན་གྱི་ཚིག་སྔ་ཕྱིའི་བར་དུ་གཞན་དག་གིས་བར་མ་ཆོད་པར་ཡོད་ ་
པ་ནི་བར་མ་ཆོད་པའི་ཟུང་ལྡན་ཞེས་བརྗོད་པ་ཡིན་ནོ། །བར་མ་ཆོད་པའི་ཟུང་
ལྡན་གྱི་རྒྱན་གྱི་དབྱེ་བ་བསྟན་པ་ནི།
ཚིགས་སུ་བཅད་པའི་རྐང་པ་ཡི།།
རེ་རེ་གཉིས་གཉིས་གསུམ་གསུམ་བཞིར།།
བར་མ་ཆོད་པའི་ཟུང་ལྡན་གྱི།།
དབྱེ་བ་རྣམ་པ་བཅོ་ལྔ་ཡོད།།
བར་མ་ཆོད་པའི་ཟུང་ལྡན་གྱི་རྒྱན་དེ་ལ་ཡང་ཚིགས་བཅད་ཀྱི་རྐང་པ་རེ་
481



རེ་སྟེ་རྐང་པ་གཅིག་ལ་ཡོད་པ་དང་། རྐང་པ་གཉིས་ལ་ཡོད་པ་དང་། རྐང་པ་
གསུམ་ལ་ཡོད་པ་དང་། རྐང་པ་བཞི་ཀ་ལ་ཡོད་པ་བཞི་ཡོད་ལ། །
རྐང་པ་གཅིག་ལ་ཡོད་པ་ལ་ཡང་དང་པོའི་ཐོག་མ་ན་ཡོད་པ། གཉིས་
པའི་ཐོག་མ་ན་ཡོད་པ་། གསུམ་པའི་ཐོག་མ་ན་ཡོད་པ། བཞི་པའི་ཐོག་མ་ན་
ཡོད་པ་སྟེ་བཞི་དང་། རྐང་པ་གཉིས་ལ་ཡོད་པ་ལ། རྐང་པ་དང་པོ་གཉིས་ཀྱི་
ཐོག་མ་ན་ཡོད་པ། དང་པོ་དང་གསུམ་པའི་ཐོག་མ་ན་ཡོད་པ། དང་པོ་དང་
བཞི་པའི་ཐོག་མར་ཡོད་པ། གཉིས་པ་དང་གསུམ་པའི་ཐོག་མ་ན་ཡོད་པ།
གཉིས་པ་དང་བཞི་པའི་ཐོག་མར་ཡོད་པ། གསུམ་པ་དང་བཞི་པའི་ཐོག་མར་
ཡོད་པ་བཅས་དྲུག རྐང་པ་གསུམ་ལ་ཡོད་པ་ལ་ཡང་རྐང་པ་སྔ་མ་གསུམ་གྱི་
ཐོག་མ་ན་ཡོད་པ། རྐང་པ་དང་པོ་གཉིས་དང་བཞི་པའི་ཐོག་མར་ཡོད་པ།
རྐང་པ་དང་པོ་དང་ཕྱི་མ་གཉིས་ཀྱི་ཐོག་མར་ཡོད་པ། རྐང་པ་ཕྱི་མ་གསུམ་གྱི་
ཐོག་མར་ཡོད་པ་བཅས་བཞིའི་སྟེང་དུ། གོང་གི་རྐང་པ་བཞི་ཀའི་ཐོག་མ་ལ་
ཡོད་པ་གཅིག་པོ་དེ་བསྣན་པའི་བཅོ་ལྔའོ།།
དེ་རྣམས་ཀྱི་ནང་ནས་རྐང་པ་བཞི་ཀའི་ཐོག་མ་ན་ཡོད་པའི་ཟུང་ལྡན་གྱི་
དཔེར་བརྗོད་ཙམ་བཀོད་ན་གཞན་དག་ཞར་ལ་ཤེས་པར་འགྱུར་བས་འདིར་་་
དེའི་གོ་དོན་དཔེར་བརྗོད་ལ་བོད་མཁས་པས། །
མཚར་མཚར་འཕགས་པའི་ཞིང་གི་མེ་ལོང་དུ།།
དུང་དུང་དད་པའི་ཡིད་ངོར་ཤར་བའི་ལྷ།
མཛེས་མཛེས་མཚན་དཔེའི་སྐྱེ་མཆེད་རྫོགས་པའི་ཞལ།།
ཡང་ཡང་བལྟ་བར་འཚལ་ལོ་དབྱངས་ཅན་ལྷ། །ཞེས་པའམ།
ཡང་ན། (རང)སྙན་སྙན་དཎྜིའི་གཞུང་གི་ཚིག་དོན་ཀུན།།
482



ཟབ་ཟབ་མཁས་པའི་གསུང་ལས་འོངས་པ་བཞིན།།
གསལ་གསལ་བློ་དང་ལྡན་པའི་སློབ་གྲོགས་ལ།།
ལྷོད་ལྷོད་མགྲིན་པའི་ལམ་ནས་འཆད་ལ་སྤྲོ། །ཞེས་པ་ལྟ་བུའོ།།
ཐོག་མའི་ཟུང་ལྡན་གྱི་ནང་གསེས་གཉིས་པ་བར་ཆོད་པའི་ཟུང་ལྡན་གྱི་ངོ་བོ་
དང་དབྱེ་བ་བཤད་པ།
ཟུང་ལྡན་ཚིག་གི་སྔ་ཕྱིའི་བར།། ་
གཞན་གྱིས་ཆོད་གང་ཆོད་པའི་ཟུང་།།
ཟུང་ལྡན་ཡོད་པའི་ཚིག་སྔ་ཕྱི་གཉིས་ཀྱི་བར་དུ་ཚིག་གཞན་གྱིས་བར་་་་་
ཆོད་པས་ན། བར་ཆོད་པའི་ཟུང་ལྡན་ཞེས་བྱ་བ་ཡིན་ལ། དེའི་དབྱེ་བ་བསྟན་
པ་ནི།
བར་དུ་ཆོད་པ་རྐང་པ་ནི།།
གཉིས་རེར་ཡོད་པའི་དབྱེ་བ་དྲུག།
གསུམ་རེར་ཡོད་པ་རྣམ་གསུམ་དང་།།
བཞི་ཀའི་ཐོག་མར་ཡོད་པ་གཅིག།
ཆ་གཉིས་ཡོད་པ་རྣམ་གསུམ་སྟེ།།
བར་དུ་ཆོད་པ་བཅུ་གསུམ་མོ།།
རྐང་པའི་དང་པོ་ན་ཡོད་པའི་ཟུང་ལྡན་གྱི་ནང་གསེས་གཉིས་པ་བར་དུ་
ཆོད་པའི་ཟུང་ལྡན་ལ་ཡང་དབྱེ་བ་མི་འདྲ་བ་བཅུ་གསུམ་ཡོད་དེ། ༡རྐང་པ་
དང་པོ་གཉིས་ཀྱི་ཐོག་མར་ཆོད་པ།༢ དང་པོ་དང་གསུམ་པའི་ཐོག་མར་ཆོད་པ།
༣དང་པོ་དང་བཞི་པའི་ཐོག་མར་ཆོད་པ། ༤གཉིས་པ་དང་གསུམ་པའི་ཐོག་
མར་ཆོད་པ། ༥གཉིས་པ་དང་བཞི་པའི་ཐོག་མར་ཆོད་པ། ༦རྐང་
483



པ་ཕྱི་མ་གཉིས་ཀྱི་ཐོག་མར་ཆོད་པ་སྟེ། རྐང་པ་གཉིས་ལ་ཡོད་པ་དྲུག་དང་།
༧རྐང་པ་དང་པོ་གསུམ་གྱི་ཐོག་མར་ཆོད་པ། ༨ དང་པོ་དང་ཕྱི་མ་གཉིས་ཀྱི་
ཐོག་མར་ཆོད་པ། ༩ ཕྱི་མ་གསུམ་གྱི་ཐོག་མར་ཆོད་པ་སྟེ། རྐང་པ་གསུམ་ལ་
ཡོད་པ་གསུམ་དང་། ༡༠ རྐང་པ་བཞི་ལ་ཡོད་པ་གཅིག ༡༡རྐང་པ་དང་པོ་
གཉིས་འདྲ་ཞིང་། ཕྱི་མ་གཉིས་འདྲ་བ། ༡༢དང་པོ་དང་གསུམ་པ་འདྲ་ཞིང་
གཉིས་པ་དང་བཞི་པ་འདྲ་བ། ༡༣དང་པོ་གཉིས་པ་འདྲ་ཞིང་གསུམ་པ་དང་
བཞི་པ་འདྲ་བ་སྟེ། རྐང་པ་བཞི་ལ་ཆ་གཉིས་སུ་ཡོད་པ་གསུམ་བཅས་བསྡོམས་
པའི་བཅུ་གསུམ་མོ།།
དེ་རྣམས་ཀྱི་ནང་ནས་བཅུ་གཉིས་པ་ཚིག་རྐང་དང་པོ་དང་གསུམ་པ་་་་་
འདྲ་ཞིང་། གཉིས་པ་དང་བཞི་པ་འདྲ་བའི་དཔེར་བརྗོད་ཙམ་བཀོད་ན་བོད་
མཁས་པས།
གྱ་གྱུའི་རྦ་རླབས་འཁྲུགས་པ་ཡིད་ཀྱི་མཚོ།
རྙོག་མ་ཅན་གྱིས་གང་བའི་དུས་མཐའ་ན།།
གྱ་གྱུ་སྤངས་པ་དྲང་པོའི་བརྟུལ་ཞུགས་ལས།།
རྙོག་མེད་སེམས་ཀྱི་བཟོད་པ་ཇི་ལྟར་ཐོབ། །ཞེས་པ་ལྟ་བུའམ།
ཡང་ན། (རང)བློ་ཡི་འཇུག་པ་ཕྲ་བའི་ཨ་མའི་ཤིང་།།
དུས་ཀུན་འབད་པའི་འོ་ཆུས་ལེགས་བསྐྱངས་ན།།
བློ་གྲོས་ཡལ་འདབ་རྒྱས་པའི་ངོ་མཚར་འབྲས།།
དུས་སུ་སྨིན་ཏེ་རང་གཞན་ཀུན་ལ་ཕན། །ཞེས་པ་ལྟ་བུའོ།།
ཐོག་མའི་ཟུང་ལྡན་གྱི་ནང་གསེས་གསུམ་པ་ཆོད་ཅིང་མ་ཆོད་པའི་ཟུང་ལྡན་
གྱི་ངོ་བོ་དང་དབྱེ་བ་བཤད་པ།
484



ཟུང་ལྡན་ཚིག་གི་སྔ་ཕྱིའི་བར།།
ཚིག་འབྲུ་གཞན་གྱིས་ཆོད་པ་དང་།།
མ་ཆོད་སྤེལ་མར་ཡོད་པ་ནི། །
ཆོད་ཅིང་མ་ཆོད་ཟུང་ལྡན་ནོ།།
ཟུང་ལྡན་གྱི་ཚིག་སྔ་ཕྱིའི་བར་དུ་ཚིག་གཞན་གྱིས་མ་ཆོད་ཅིང་། ཚིག་
རྐང་གིས་བར་དུ་ཆོད་པ་ཞིག་བཀོད་པ་ནི་ཆོད་པ་དང་མ་ཆོད་པ་གཉིས་ཀའི་
ཆ་ཡོད་པས་ཆོད་ཅིང་མ་ཆོད་པའི་ཟུང་ལྡན་ཞེས་བཏགས་པ་ཡིན་ནོ།།
དེའི་དབྱེ་བ་བསྟན་པ་ནི།
ཚིགས་བཅད་དེ་ཡི་ཚིག་རྐང་གི། །
ཕྱེད་སྔ་གཉིས་དང་ཕྱི་གཉིས་འདྲ།།
ཐོག་མཐའ་གཉིས་དང་བར་གཉིས་འདྲ།།
བཞི་འདྲ་ཆོད་ཅིང་མ་ཆོད་གསུམ།།
རྐང་པའི་ཐོག་མ་ན་ཡོད་པའི་ཟུང་ལྡན་གྱི་རྒྱན་གྱི་ནང་གསེས་གསུམ་པ་
ཆོད་ཅིང་མ་ཆོད་པའི་ཟུང་ལྡན་དེ་ལ་ཡང་དབྱེ་བ་རྣམ་པ་གསུམ་སྟེ། ༡རྐང་
པ་སྔ་མ་གཉིས་འདྲ་ཞིང་ཕྱི་མ་གཉིས་འདྲ་བ་ཆོད་ཅིང་མ་ཆོད་པ། ༢ རྐང་པ་
སྔ་ཕྱི་གཉིས་འདྲ་ཞིང་བར་མ་གཉིས་འདྲ་བ་ཆོད་ཅིང་མ་ཆོད་པ། ༣རྐང་པ་
བཞི་ཀ་འདྲ་བ་ཆོད་ཅིང་མ་ཆོད་པ་བཅས་གསུམ་ཡོད་དོ།།
དེ་རྣམས་ཀྱི་ནང་ནས་གཉིས་པ་རྐང་པ་སྔ་ཕྱི་གཉིས་འདྲ་ཞིང་བར་མ་་་་་
གཉིས་འདྲ་བའི་ཆོད་ཅིང་མ་ཆོད་པའི་དཔེར་བརྗོད་ཙམ་བཀོད་ན་བོད་་་་་་་་
མཁས་པས། །
ལིང་ལིང་དྲན་པའི་སྙེ་མས་བསྒྱུར་བ་ཡིས།།
485



ཀྱུར་ཀྱུར་གླུ་ཡི་རིག་བྱེད་དང་ལྷན་ཅིག།
ཀྱུར་ཀྱུར་ལུས་ཀྱི་འགྱུར་བག་དེ་དང་དེ།།
ལིང་ལིང་སྟོན་འདི་མ་བརྟགས་ཉམས་དགའི་ཆོས། །ཞེས་པ་ལྟ་བུའམ།
ཡང་ན། (རང》མཐོ་མཐོ་ང་རྒྱལ་ཁེངས་པ་རབ་སྤངས་ཏེ།།
དམན་དམན་གཞན་ལ་སློབ་སྦྱོང་བྱེད་མཁས་ན།།
དམན་དམན་འདྲ་ཡང་ལྗོན་ཤིང་ཆུང་ངུ་བཞིན།།
མཐོ་མཐོ་མཁས་པའི་ཡང་རྩེར་སོན་པར་ངེས། །ཞེས་པ་ལྟ་བུའོ།།
ཟུང་ལྡན་གྱི་རྒྱན་གྱི་ནང་གསེས་གཉིས་པ་བྱ་དཀའ་བ་གནས་གཞན་ལ་ཡོད་་་
པའི་ཟུང་ལྡན་གྱི་ངོ་བོ་དང་དབྱེ་བ་བཤད་པ།
ཟུང་ལྡན་ཚིག་དེ་ཚིག་རྐང་རེར།།
ལན་འགའ་བཟླས་པ་བྱ་དཀའི་རྒྱན།།
ཟུང་ལྡན་གྱི་ཚིག་དེ་ཚིག་རྐང་རེ་རེའི་ནང་དུ་ལན་འགའ་ཤས་སུ་བལྡབས་་་
ནས་བཀོད་ཅིང་། ཚིག་སྦྱོར་བྱ་དཀའ་བ་ཞིག་ཡིན་པས་ན་བྱ་དཀའ་གནས་
གཞན་ན་ཡོད་པའི་ཟུང་ལྡན་ཞེས་བཏགས་པ་ཡིན་ནོ།།
དེའི་དབྱེ་བ་བསྟན་པ་ནི། །
བྱ་དཀའ་གནས་གཞན་ཟུང་ལྡན་ལ།།
རྐང་བཞིའི་དབུས་དང་དེ་བཞིན་མཐའ།།
བར་མཐའ་ཐོག་བར་ཐོག་མཐའ་དང༌།།
གནས་གསུམ་མཉམ་པར་ཡོད་པ་ལ།།
བར་ཆོད་ཆོད་ཅིང་མ་ཆོད་པ།།
གཉིས་གཉིས་སྦྱར་བས་བཅུ་གཉིས་སོ།།
486



ཟུང་ལྡན་གྱི་རྒྱན་གྱི་ནང་གསེས་གཉིས་པ་བྱ་དཀའ་བ་གནས་གཞན་ན་ཡོད་་་་
པའི་ཟུང་ལྡན་དེ་ལ་ཡང་ནང་གསེས་ཀྱི་དབྱེ་བ་མི་འདྲ་བ་བཅུ་གཉིས་ཡོད་དེ།
༡རྐང་པ་བཞིའི་དབུས་ན་ཡོད་པ། ༢ མཐའ་ན་ཡོད་པ་དང་། ༣བར་མཐའ་
གཉིས་ན་ཡོད་པ། བཅས་གསུམ་ལ་ཆོད་ཅིང་མ་ཆོད་པ་དང་། ཆོད་པ་རེ་སྟེ་
དྲུག ༧རྐང་བཞིའི་ཐོག་བར་གྱིས་ཆོད་པ་དང་། ༨ རྐང་པ་དང་པོ་དང༌
གསུམ་པའི་ཐོག་མཐའ་དང་གཉིས་པའི་ཐོག་བར་གྱིས་ཆོད་ཅིང་མ་ཆོད་པ་སྟེ་
ཐོག་བར་ན་ཡོད་པ་གཉིས། ༩ རྐང་བཞིའི་ཐོག་མཐར་ཆོད་ཅིང་མ་ཆོད་པ་
དང་། ༡༠ ཐོག་མཐར་མ་ཆོད་ཅིང་ཆོད་པ་སྟེ་ཐོག་མཐའ་ན་ཡོད་པ་གཉིས།
༡༡ རྐང་པ་བཞི་ཀའི་གནས་གསུམ་དུ་ཆོད་ཅིང་མ་ཆོད་པ་དང་། ༡༢ བཞི་
ཀའི་གནས་གསུམ་དུ་མ་ཆོད་ཅིང་ཆོད་པ་སྟེ་གནས་གསུམ་ཀར་མཉམ་པར་་་་་
ཡོད་པ་གཉིས་བཅས་བསྡོམས་པའི་བཅུ་གཉིས་ཡོད་དོ། །དེ་རྣམས་ཀྱི་ནང་
ནས་བཅུ་གཉིས་པ་རྐང་པ་བཞི་ཀའི་གནས་གསུམ་དུ་ཆོད་ཅིང་མ་ཆོད་པའི་་་་
ཟུང་ལྡན་གྱི་དཔེར་བརྗོད་ཙམ་བཀོད་ན་བོད་མཁས་པས།
སྙན་སྙན་འདབ་ལྡན་ཁྱུ་ནས་སྙན་སྙན་ཁུ་བྱུག་མྱོས་པའི་
གདངས་སྙན་སྙན།།
སྙན་སྙན་རོལ་མོའི་ནང་ནས་སྙན་སྙན་ལྷ་ཡི་རྔ་ཆེན་སྒྲ་
སྙན་སྙན།།
སྙན་སྙན་གླུ་དབྱངས་ཚོགས་ན་སྙན་སྙན་རབ་དགའ་དྲི་
ཟའི་གླུ་སྙན་སྙན།།
སྙན་སྙན་སྲིད་གསུམ་ཀུན་ན་སྙན་སྙན་དཔལ་ལྡན་རྒྱལ་
བའི་གྲགས་སྙན་སྙན། །ཞེས་པ་ལྟ་བུའམ།
487



ཡང་ན། (རང）གསལ་གསལ་ཉི་མའི་འོད་ཀྱིས་གསལ་གསལ་
ནོར་འཛིན་མ་ལུས་ཆེས་གསལ་གསལ།།
གསལ་གསལ་དྭངས་པའི་ཡིད་ངོར་གསལ་གསལ་མའོ་
ཀྲུའུ་ཞིའི་སྐུ་གསལ་གསལ།།
གསལ་གསལ་རིག་གཞུང་ནང་ནས་གསལ་གསལ་སློབ་
དཔོན་ཁྱོད་ཀྱི་གསུང་གསལ་གསལ།།
གསལ་གསལ་བློ་གྲོས་མིག་ཟུང་གསལ་གསལ་མ་འོངས་
མདུན་ལམ་ཀུན་གསལ་གསལ། །ཞེས་པ་ལྟ་བུའོ།།
ཟུང་ལྡན་གྱི་རྒྱན་གྱི་ནང་གསེས་གསུམ་པ་མཐའ་ཐོག་སྦྱར་བའི་ཟུང་ལྡན་་་་་་
བཤད་པ།
ཟུང་ལྡན་ཚིག་རྐང་སྔ་ཕྱི་ཡི།།
མགོ་མཇུག་མཚུངས་སྦྱར་མཐའ་ཐོག་སྦྱར།།
ཟུང་ལྡན་གྱི་ཚིག་དེ་ཚིགས་བཅད་ཀྱི་ཚིག་རྐང་སྔ་མའི་མཇུག་དང་། ཕྱི་
མའི་མགོར་འདྲ་བར་སྦྱར་བ་ནི་མཐའ་ཐོག་སྦྱར་བའི་ཟུང་ལྡན་ཞེས་བརྗོད་པ་
ཡིན་ནོ། །འདི་ལ་ནང་གསེས་ཀྱི་དབྱེ་བ་མ་ཕྱེ་བས་གཅིག་པུ་འདི་ལས་མེད་ལ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
ལེགས་བྱས་རྨད་བྱུང་ལང་ཚོ་བཀྲ་བའི་ཕུལ།།
ཕུལ་བྱུང་མཚར་སྡུག་རྒྱ་མཚོའི་སྙིང་པོར་སྨིན།།
སྨིན་ལེགས་ངག་གི་འདོད་འཇོ་དབྱངས་ཅན་ལྷ།།
ལྷ་མོ་ཁྱོད་ཀྱིས་སྐྱེ་བར་རྗེས་ཟུངས་ཤིག །ཅེས་པ་ལྟ་བུའམ།
ཡང་ན། (རང)རྒྱ་ཆེ་འཇིག་རྟེན་ཡངས་པའི་ཁྱོན་ཀུན་ལ།།
488



ཀུན་ལ་ཞི་བདེར་མོས་པའི་ཕན་སེམས་ལྡན།།
སེམས་ལྡན་མཐའ་དག་བློ་སེམས་རྩེ་གཅིག་སྒྲིལ།།
གཅིག་སྒྲིལ་སྟོབས་ཤུགས་འདི་ལ་སུ་ཡིས་འགྲན། །ཞེས་པ་ལྟ་བུའོ།།
ཟུང་ལྡན་གྱི་རྒྱུན་གྱི་ནང་གསེས་བཞི་པ་ཀུན་ཏུ་ཟུང་ལྡན་གྱི་ངོ་བོ་དང་དབྱེ་བ་
བཤད་པ། .
ཚིགས་བཅད་རྐང་པ་ལན་གཉིས་སུ།།
བཟླས་པ་ཀུན་ཏུ་ཟུང་ལྡན་ནོ།།
ཚིགས་བཅད་ཀྱི་ཚིག་རྐང་ལན་གཉིས་སུ་བཟླས་པ་ཞིག་ཡིན་ལ། འདི་ནི་རྒྱ་
གར་སྐད་ལ་ཚིག་རྐང་གཅིག་ལན་གཉིས་སུ་བཟླས་པས་དོན་མི་འདྲ་བ་གཉིས་
སྟོན་རྒྱུ་ཡོད་ཀྱང༌། བོད་སྐད་ལ་དེ་ལྟར་སྟོན་པ་ནི་ཧ་ཅང་དཀའ་བར་སྣང་
བས། དེའི་ཕྱིར་ཚིགས་བཅད་ཀྱི་ཚིག་རྐང་ལན་གཉིས་སུ་བཟླས་པ་འདི་ལ།
མཁས་པས་བཤད་ན་ཅི་ཡང་བདེན་ཞེས་པའི་བཤད་སྲོལ་ལྟར་བྱས་ན་མ་གཏོགས་
དེ་ཙམ་དགོས་པ་ཆེ་བ་མི་སྣང་བས་འདིར་མ་སྤྲོས་སོ།
ཀུན་ཏུ་ཟུང་ལྡན་གྱི་དབྱེ་བ་ནི།
ཀུན་ཏུ་ཟུང་ལྡན་བཅུ་གཉིས་ཏེ། །
ཕྱེད་བཟླས་ཡང་དག་སྦྱར་བ་ཡི། །
དབྱེ་བ་གསུམ་དང་གཞན་རྐང་བཟླས།།
ལན་ཅིག་བཟླས་པ་རྣམ་པ་དྲུག།
ལན་གཉིས་བཟླས་པའི་དབྱེ་བ་གསུམ།།
ལན་གསུམ་བཟླས་པ་གཅིག་སྟེ་བཅུ།།
དེ་བཞིན་ཚིགས་བཅད་བཟླས་པ་དང་།།
489་



ཟུང་ལྡན་ཆེན་པོ་གཅིག་རྣམས་སོ།།
ཟུང་ལྡན་གྱི་ནང་ཚན་ཀུན་ཏུ་ཟུང་ལྡན་གྱི་དབྱེ་བ་མི་འདྲ་བ་བཅུ་གཉིས་
ཡོད་དེ། ༡ཚིགས་བཅད་ཀྱི་ཚིག་རྐང་དང་པོ་གསུམ་པ་དང་། གཉིས་པ་བཞི་
པར་བཟླས་པ། ༢དང་པོ་གཉིས་པ་དང་། གསུམ་པ་བཞི་པར་བཟླས་པ།
༣ ཚིག་རྐང་དང་པོ་བཞི་པར་བཟླས་པ། ༤ཚིག་རྐང་གཉིས་པ་གསུམ་པར་
བཟླས་པ། ༥ ཚིག་རྐང་གཉིས་པ་བཞི་པར་བཟླས་པ། ༦ཚིག་རྐང་གསུམ་པ་
བཞི་པར་བཟླས་པ་སྟེ་ལན་གཅིག་བཟླས་པའི་ཀུན་ཏུ་ཟུང་ལྡན་དྲུག ༧རྐང་
པ་དང་པོ་གཉིས་པ་དང་གསུམ་པ་བཞི་པར་ཡང་བཟླས་པ། ༨ ཚིག་རྐང་དང་
པོ་ཉིད་གསུམ་པར་ཡང་བཟླས་པ། ༩ ཚིག་རྐང་གཉིས་པ་ཉིད་གསུམ་པ་དང་
བཞི་པར་ཡང་བཟླས་པ་སྟེ་ལན་གཉིས་བཟླས་པའི་ཀུན་ཏུ་ཟུང་ལྡན་གསུམ།
༡༠ ཚིགས་རྐང་དང་པོ་ཉིད་ལན་གསུམ་དུ་བཟླས་པ་གཅིག་རེ་བསྡོམས་པའི་་་
ཁྱོན་བཅུ་ཡོད་དོ།།
དེ་བཞིན་དུ་ཚིགས་བཅད་གཅིག་ལན་གཉིས་སུ་བཟླས་པ་དང་། ཚིགས་
བཅད་གཅིག་གི་ནང་དུ་ཟུང་ལྡན་འདྲ་བ་ལན་བརྒྱད་དུ་བཟླས་པའི་ཟུང་ལྡན་
ཆེན་པོ་གཅིག་སྟེ། འདི་རྣམས་ནི་ཀུན་ཏུ་ཟུང་ལྡན་ཡིན་ནོ།། ་
འདི་རྣམས་ཀྱི་དཔེར་བརྗོད་ནི་གོང་དུ་བརྗོད་ཟིན་པ་ལྟར་བཀོད་ཀྱང་་་་
དགོས་པ་ཆེར་མི་སྣང་བར་འདིར་མ་བྲིས་ཤིང་། གཟིགས་པར་འདོད་ན་སྙན་
ངག་གི་དཔེར་བརྗོད་ཕལ་ཆེ་བའི་ནང་གསལ་བར་ཡོད་པས་དེ་དག་ཏུ་གཟིགས་
པར་འཚལ་ལོ། །
ཟུང་ལྡན་གྱི་རྒྱན་གྱི་ནང་གསེས་ལྔ་པ་བསྲེས་པའི་ཟུང་ལྡན་བཤད་པ།
སྔར་བཤད་ཟུང་ལྡན་འདྲེས་མ་རུ།།
490



སྦྱར་བ་བསྲེས་པའི་ཟུང་ལྡན་ནོ།།
གོང་དུ་བཤད་པའི་ཟུང་ལྡན་དེ་དག་བསྲེས་ནས་འདྲེས་མར་ཡོད་པ་ཞིག་
ཡིན་ལ། འདི་ལ་དབྱེ་བ་འདི་ཙམ་ཞེས་ཚད་གཟུང་མེད་ཀྱང་། མེ་ལོང་མའི་
གཞུང་དུ་དཔེར་བརྗོད་གཅིག་ལས་བཀོད་མེད་ཅིང་། འདིར་དེའི་དཔེར་
བརྗོད་ཟུར་དུ་འགོད་པའི་ངལ་བ་མ་བྱས་སོ།།
ཟུང་ལྡན་གྱི་རྒྱན་གྱི་ནང་གསེས་དྲུག་པ་བཟློག་པའི་ཟུང་ལྡན་གྱི་ངོ་བོ་དང་་་་་་
དབྱེ་བ་བཤད་པ།
ཚིག་རྐང་ཚིགས་བཅད་ཕྱེད་དང་རིལ།།
བཟློག་གང་བཟློག་པའི་ཟུང་ལྡན་ནོ།།
ཚིགས་བཅད་ཀྱི་རྐང་པ་བཟློག་པའམ། ཚིགས་བཅད་ཀྱི་ཕྱེད། ཚིགས་
བཅད་རངས་པོ་བཅས་ཚིག་སྔ་མ་ལ་ཇི་ལྟར་ཡོད་པ་ལས་གོ་བཟློག་ནས་དོན་
མི་འདྲ་བར་སྟོན་པ་ཞིག་ཡིན་ནོ།།
དེའི་དབྱེ་བ་བསྟན་པ་ནི། །
དྲུག་པ་བཟློག་པའི་ཟུང་ལྡན་ལ།།
ལུགས་ལྡོག་རྐང་པ་གཅིག་ལྡོག་དང་།།
ཚིགས་བཅད་ཕྱེད་དང་དེ་བཞིན་དུ།།
རངས་པོ་བཟློག་པ་རྣམ་གསུམ་ཡོད།།
ཟུང་ལྡན་གྱི་རྒྱན་གྱི་ནང་གསེས་དྲུག་པ་བཟློག་པའི་ཟུང་ལྡན་ལ་དབྱེ་ན།
ཚིགས་བཅད་ཀྱི་རྐང་པ་གཅིག་བཟློག་པ་དང༌། ཚིགས་བཅད་ཕྱེད་བཟློག་པ་
དང་། ཚིགས་བཅད་རངས་པོ་བཟློག་པ་སྟེ་རྣམ་པ་གསུམ་ཡོད་དེ། དེ་གསུམ་
གྱི་གོ་དོན་ནི། ཚིགས་བཅད་ཚིག་རྐང་སྔ་མ་ལས་ཚིག་རྐང་ཕྱི་མ་ལུགས་བཟློག་
491



ཏུ་ཡོད་པ་ནི་རྐང་པ་བཟློག་པ་དང་། ཚིགས་བཅད་ཀྱི་ཚིག་རྐང་ཕྱེད་སྔ་མ་
ལས་ཚིག་རྐང་ཕྱེད་ཕྱི་མ་ལུགས་བཟློག་ཏུ་ཡོད་པ་ནི་ཚིགས་བཅད་ཕྱེད་བཟློག་
པ་དང་། ་ ཚིགས་བཅད་ཀྱི་ཚིག་རྐང་ཡོངས་རྫོགས་ལས་ཚིགས་བཅད་ཕྱི་མ་
ལུགས་བཟློག་ཏུ་ཡོད་པ་ནི་ཚིགས་བཅད་བཟློག་པ་ཞེས་བརྗོད་པ་ཡིན་ནོ།།
འདི་ནི་དཔེར་ན་གོང་དུ་ལེའུ་དང་པོར་བརྗོད་ཟིན་པ་ལྟར་སྙན་ངག་་་་་་
མཁན་བྷ་ར་ཝིས་བརྩམས་པའི«རཱ་མ་ཎའི་གཏམ་རྒྱུད》ལྟ་བུ་དང་། ཚིག་རྐང་
བཟློག་པ་དང་། ཚིགས་བཅད་ཕྱེད་བཟློག་པ་ནི་རྗེ་ཙོང་ཁ་པའི《སྙན་ངག་
དང་སྦྱར་བའི་ལམ་རིམ་ཚིགས་བཅད་མ》དང《རྟག་ངུའི་རྟོགས་བརྗོད》ནས་་་
འབྱུང་བ་ལྟ་བུ་ཡིན་ཞིང་། འདིར་དེ་རྣམས་ཀྱི་ནང་ནས་ཚིགས་བཅད་ཡོངས་
རྫོགས་བཟློག་པའི་དཔེར་བརྗོད་ཙམ་བཀོད་ན། བོད་མཁས་པས།
ཤེས་པར་ལྡན་པ་མཛེས་ཤིང་མཁས་ལ་གསལ།།
བཙུན་ན་དེས་དང་དུལ་ལ་ཞི་ཞིང་འཇམ།།
ཁེངས་ཤིང་ཆགས་ལ་ནོར་འདོད་ངན་ལ་སྡང་།།
བླུན་པས་འཁྲུལ་ཕྱིར་དེ་ཉིད་མཐོང་བ་མིན།།
མིན་པ་མཐོང་ཉིད་དེ་ཕྱིར་འཁྲུལ་བས་བླུན།།
སྡང་ལ་ངན་འདོད་ནོར་ལ་ཆགས་ཤིང་ཁེངས།།
འཇམ་ཞིང་ཞི་ལ་དེས་དང་དུལ་ན་བཙུན།།
གསལ་ལ་མཁས་ཤིང་མཛེས་པ་ལྡན་པར་ཤེས། །ཞེས་པ་ལྟ་བུའམ།
ཡང་ན། (རང）མཆོག་དགའི་ཡིད་ལྡན་ཉམས་ལེགས་དོན་བཟང་ཚིག།
འཇམ་ཞིང་གསལ་ན་སྙན་ལ་ལེགས་ཤིང་མཛེས།།
མཆོག་གི་ངག་སྙན་ཚིག་ལྡན་དོན་ལ་མཁས།།
492



རྩོམ་ལེགས་སྡེབ་དག་རྣམ་ཀུན་སྐྱོན་བྲལ་བརྗོད།
བརྗོད་བྲལ་སྐྱོན་ཀུན་རྣམ་དག་སྡེབ་ལེགས་རྩོམ།།
མཁས་ལ་དོན་ལྡན་ཚིག་སྙན་ངག་གི་མཆོག། །
མཛེས་ཤིང་ལེགས་ལ་སྙན་ན་གསལ་ཞིང་འཇམ།།
ཚིག་བཟང་དོན་ལེགས་ཉམས་ལྡན་ཡིད་དགའི་མཆོག །ཅེས་པ་ལྟ་
བུའོ།།
(༢)སྒྲ་རྒྱན་གྱི་ནང་གསེས་གཉིས་པ་བྱ་དཀའ་བའི་ཁྱད་པར་གཞན་་་་༌་
བསྟན་པ།
བྱ་དཀའི་ཁྱད་པར་བ་ལང་གཅིན།།
ཕྱེད་འཁོར་ཀུན་ཏུ་འཁོར་བ་གསུམ།།
སྒྲ་རྒྱན་གྱི་ནང་ནས་བྱ་དཀའ་བའི་ཁྱད་པར་གཞན་ཡང་ཡོད་དེ། བ་ལང་
གཅིན་དང་། ཕྱེད་འཁོར་དང་། ཀུན་ཏུ་འཁོར་བ་བཅས་མི་འདྲ་བ་གསུམ་ཡོད་
ཅིང་། དེ་དག་སོ་སོར་དམིགས་བསལ་གྱི་རྩོམ་ཚུལ་མི་འདྲ་བ་ཡོད་དོ།།
བྱ་དཀའ་བའི་ཁྱད་པར་གཞན་བསྟན་པའི་ནང་གསེས་དང་པོ་བ་ལང་གཅིན་
ཚིགས་བཅད་ཚིག་ཕྲེང་གོང་འོག་གཉིས།།
སྤེལ་ནས་ཀློག་རུང་བ་ལང་གཅིན།།
ཚིགས་བཅད་གཅིག་གི་ཚིག་ཕྲེང་གོང་འོག་གཉིས་སུ་བྱས་པའི་ཕྲེང་གོང་
མའི་ཚིག་དང་འོག་མའི་ཚིག་གཉིས་སྤེལ་ནས་བཀླག་ཏུ་རུང་བ། བ་ལང་ལམ་
དུ་འགྲོ་བཞིན་པར་གཅིན་བཏང་བའི་ཆུ་རིས་བཞིན་བཀོད་པ་ཞིག་ཡིན་ཏེ། དེ་
ལ་འདྲ་མིན་མང་དུ་ཡོད་ཀྱང་སྣ་གཅིག་ཙམ་བཀོད་ན།
493



A
ཀུན་དགའི དཔལ ལྡན ཟླ༼བའི ལྷ
རབ དགའི་དཔྱིད་ལྡན / སྨྲ་ བའི་ ལྷ་ མོ་
རབ དཀར བདུདརྩིའི འོད ཕྲེང སྔོ མཁས མ
ཆོས་དཀར་སྦྲང་རྩིའི་ཐིགས་ཕྲེང་སྩོལ མཁས་ ཀྱེ།
དེ་དང་མཐུན་པའི་རང་ཉིད་ཀྱི་དཔེར་བརྗོད།
ཀྱང གོའི མི རིགས ཀུན མཐུན རང དབད འཛིན
ཀྲུང་ ཧྭ་མི་དམངས་ཀུན་གྱིས་རང ་ སྲིད འཛིན
མཐུན སྒྲིལ ཡར ཐོན དཔལ འབྱོར གོང་དུ འཕེལ
མཐུནམོང ཡར་རྒྱས དཔལ། ཡོན གོང མཐོར འཕེལ
བྱ་དཀའ་བའི་ཁྱད་པར་གཞན་བསྟན་པའི་ནང་གསེས་གཉིས་པ་ཕྱེད་འཁོར་ནི།
ཕྱེད་སྔའི་ལུགས་འབྱུང་གཡས་ཐུར་འདྲ།།
ཕྱེད་སྔའི་ལུགས་ལྡོག་གཡོན་ཐུར་འདྲ།།
ནང་མ་ཕྱེད་ཕྱེད་མཐའ་ནས་ཐུར།།
གཤམ་ནས་ལུགས་ལྡོག་ཕྱེད་དུ་འཁོར།།
ཚིགས་བཅད་ཀྱི་ཚིག་རྐང་ཕྱེད་སྔ་མ་ལུགས་འབྱུང་དུ་ཡོད་པ་བཞིན་དེའི་
གཡས་རྩེ་ནས་ཐུར་དུ་བཀླགས་པ་འདྲ་བ་དང་། ཚིག་རྐང་གི་ཕྱེད་སྔ་མ་ལུགས་
494



ལྡོག་ཏུ་བཀླགས་པ་དང་། གཡོན་ཟུར་གྱི་རྩེ་ནས་ཐུར་དུ་མར་བཀླགས་པ་འདྲ་
བ་དང༌། དེའི་ནང་མ་རྣམས་ཚིག་རྐང་ཕྱེད་ཕྱེད་དུ་འཁོར་བ་དང་།ཚིག་རྐང་
གི་མཐའ་རྩེ་ནས་མར་ཐུར་དུ་བཀླགས་པ་དང༌། གཤམ་མཐའ་ནས་ཡར་
ལུགས་ལྡོག་ཏུ་བཀླགས་པ་བཅས་ཕྱེད་དུ་འཁོར་བ་ཞིག་སྟེ།
དེ་ཡི་མཚན་གཞི་དཔེར་བརྗོད་ལ་བོད་མཁས་པས། །
ཀུན མཁྱེནམཆོག ཁྱོད དཔལ ལྡན གྲགས སྟན
མཁྱེན་ཀུན་ཁྱོད མཆོག ལྡན དཔལསྙན་ གྲགས
མཆོག ཁྱོད ཀུན མཁྱེན གྲགས སྟན་ དཔལ་ལྡན
ཁྱོད མཆོག མཁྱེན ཀུན སྙན གྲགས ལྡན དཔལ
དེ་དང་མཐུན་པའི་རང་ཉིད་ཀྱི་དཔེར་བརྗོད།
མི རིགས མཐུན་སྒྲིལ | རྒྱས ཡར མོང་ཐུན
རིགས་མི སྒྲིལ མཐུན ཡར་ རྒྱས་ ཐུན་ མོང་
རྒྱས |ཡར
O•a
1 ཡར
བྱ་དཀའ་བའི་ཁྱད་པར་གཞན་བསྟན་པའི་ནང་གསེས་གསུམ་པ་ཀུན་ཏུ་་་་་་་
འཁོར་བ་ནི།
ཚིགས་བཅད་རིང་ཐུང་མཚུངས་པ་ཡི།།
495



གཟུགས་གཅིག་ཀུན་ཏུ་འཁོར་བའམ།།
སྔ་མའི་དང་པོ་དཀྱུས་སུ་བཀླགས།།
ཐུར་ནས་གྱེན་དང་ཟུར་ནས་དཀྱིལ།།
དཀྱིལ་ནས་དཀྱིལ་སོགས་འབྲེལ་ཆགས་པར།།
སྒོར་མོར་འཁོར་བ་ཀུན་འཁོར་ཡིན།།
ཚིགས་བཅད་ཚིག་རྐང་རིང་ཐུང་གང་བྱས་ཀྱང་གཅིག་མཚུངས་སུ་ཡོད་
པ་ལ། ཡིག་གཟུགས་གཅིག་གིས་ཀུན་ཏུ་འཁོར་བའམ། ཚིག་རྐང་རྣམས་དང་
པོ་དཀྱུས་སུ་བཀླགས་རུང་ལ། རྗེས་སུ་ཐུར་ནས་གྱེན་དང༌། ཟུར་བཞི་ནས་
དཀྱིལ་བར། ཕྱོགས་བཞིའི་དཀྱིལ་ནས་དཀྱིལ་བར་སོགས་ཚིག་དོན་འབྲེལ་
ཆགས་པར་བཀླག་ཏུ་རུང་བས་སྒོར་མོར་ཁོར་ཡུག་ཏུ་འཁོར་བས་ན་ཀུན་་་་་་་
འཁོར་རམ། ཀུན་ཏུ་བཟང་པོའི་འཁོར་ལོ་ཞེས་བརྗོད་པ་ཡིན་ནོ།།
ཀུན་བཟང་འཁོར་ལོའི་དབྱེ་བ་བསྟན་པ།
དབྱིབས་ནི་ཟླུམ་པོ་ཕྱོགས་མཚམས་ནས།།
དབུས་སུ་འཁོར་བ་བི་དར་བྷ།།
ཁ་ཆེའི་ལུགས་ཏེ་ཕྱི་མ་ལ།།
གྲུ་བཞིར་འཁོར་བའི་ལུགས་ཀྱང་ཡོད།།
གཞན་ཡང་རིན་སྤུངས་དཔལ་སྒང་པ།།
རྒྱལ་དབང་སྐུ་ཕྲེང་སྔ་ཕྱི་གཉིས།།
བོད་མཁས་པཎ་ཆེན་བསྟན་དབང་སོགས།།
བཞེད་སྲོལ་མི་འདྲ་མང་དུ་མཆིས།།
ཀུན་བཟང་འཁོར་ལོར་གྲགས་པའི་རྩོམ་ཚུལ་དེ་ལ་ནང་གསེས་ཀྱི་དབྱེ་བ་
496



མི་འདྲ་བ་དགུ་ཡོད་དེ། དེ་ཡང་། རྩ་བ་ལས་དངོས་སུ་བསྟན་པ་ལྟར་རིན་
སྤུངས་པའི་བཞེད་སྲོལ། བདགྷའི་ལུགས་ཀྱི་ཀུན་འཁོར་ཀསྨི་རའི་ལུགས་ཀྱི་
ཀུན་འཁོར་བྱ་དཀའ་སླ་གཉིས། ཏཱ་ལའི་བླ་མ་སྐུ་ཕྲེང་དང་པོ་དགེ་འདུན་གྲུབ་
ཀྱིས་བཞེད་པའི་ཀུན་འཁོར་བྱ་དཀའ་བ། ཏཱ་ལའི་བླ་མ་སྐུ་ཕྲེང་ལྔ་པའི་བཞེད་
སྲོལ་དབྱངས་ངེས་པའི་བྱ་དཀའི་ཀུན་བཟང་འཁོར་ལོ། དཔལ་སྒང་པའི་
བཞེད་སྲོལ་གྱི་ཀུན་བཟང་འཁོར་ལོ། བོད་མཁས་པའི་བཞེད་སྲོལ་གྱི་ཀུན་
འཁོར་ཡིག་འབྲུ་དགུ་མ་བྱ་དཀའ་བ། ཡང་དེའི་བཞེད་སྲོལ་གྱི་ཀུན་འཁོར་བྱ་
སླ་བ། པཎ་ཆེན་བསྟན་པའི་དབང་ཕྱུག་གིས་གསར་གཏོད་མཛད་པའི་ཀུན་
འཁོར་དཔལ་བེའུའི་གཟུགས་བཅས་ཡོད་ཅིང་། ད་དུང་དེར་མ་འདུས་པའི་
མཁས་པ་སོ་སོའི་མཁྱེན་རབ་ཀྱི་རྩལ་ལས་བྱུང་བ་འདྲ་མིན་སྣ་ཚོགས་ཡོད་པར་
གསུངས་ཤིང་། དེ་དག་ཞིབ་ཏུ་བཀོད་ན་མང་བར་འགྱུར་བས་འདིར་མ་བྲིས་
ལ། གཟིགས་པར་འདོད་ན་པཎ་ཆེན་ཨེར་ཏེ་ནི་སྐུ་ཕྲེང་བརྒྱད་པ་བསྟན་པའི་
དབང་ཕྱུག་གིས་མཛད་པའི་སྙན་ངག་གི་དཔེར་བརྗོད《ཚངས་སྲས་དགྱེས་་་་་
པའི་རོལ་མོ》ལས་གསལ་ཞིང་། འདིར་དེ་དག་གི་ནང་ནས་བོད་མཁས་པའི་
བཞེད་སྲོལ་དང་མཐུན་པར་མདོ་སྨད་པ་ཚེ་ཏན་ཞབས་དྲུང་རིན་པོ་ཆེས་རྩོམ་
གནང་མཛད་པའི་ཀུན་བཟང་འཁོར་ལོ་དང༌། ཏཱ་ལའི་བླ་མ་སྐུ་ཕྲེང་དང་པོའི་
བཞེད་སྲོལ་ལྟར་བྱ་དཀའི་ཀུན་བཟང་འཁོར་ལོ་རང་ཉིད་ཀྱིས་གསར་དུ་་་་་་
བརྩམས་པ་ཁག་གཉིས་བཅས་འགོད་པར་བྱ་བ་ལས་རེའུ་མིག་ཟུར་གསལ་ལ་
གཟིགས།
497



ཚོ
སྒྲ
སྒེག སྟོང ལྡན་
སྲོལ ལམ འབྱེད། ལ དཔའ བའི་
སྒྲ་ དོན རྣམ གསལ ཚུལ ། ལ་
འཇེབས རྫོགས པར བཞད
དཀའ གནས ཕྲ་
| སྤོབས
རྣམ་
)
ཝ
|
ངག ། ལ
དབང
བླང
བསིལ་
གྱུར་
འཆད་
བྲལ
འཕྲིན་ མཆོག
གསུང་ རབ། ཆེ ། བ | སྟོང
བརྗོད་བྱའི སྙིང པོ། རྒྱུ་
ལུས
འཕགས | པའི } ནོར་
དབྱངས་
ལྷར། བཅས་
ཡལ
སྲིད ན དགའ
དོན ཆུང འདི བདེ ། ཡལ བོར་ དགའ
ས | སྟེང སྙན དགུའི བྱེ་བྲག ། སྣ་མང་ཡང
ས་གསུམ རྣ | བའི བཅུད་ལེན། རྒྱ་མཚོར མཁས་
ཀུན་འཁོར་འདི་མདོ་སྨད་པ་ཚེ་ཏན་ཞབས་དྲུང་རིན་པོ་ཆེས་མཛད་པའོ།།
498



རྒྱལ
པས
ཕྱུག
བཅད
{ བདུད | རྩིའི | ཆར །འབེབས སྙན་ངག
པའི། རོ འདོན དཎཌིའི རིང ལུགས
པའི གསང་མཛོད
འཛད། མེད གདམས
{ སྙན ཚིག | སྤེལ པར། སུས་ཀྱང་ {བསྔགས
བདེ | བླག ། ཤར ་ བའི ། བློ་ གསལ
དྲན དབང བྱེ | བའི དབུས
ང རོའི ཉམས། ལྡན
དཔའ་
བཅུད་ལེན། ཡིད | ཀྱི འདོད་ འཇོ
ཉིད
མཤར
དཔལ | སྡུག གཞན་ ཕན་
གི ཟློས | གར | རྩེད འཇོའི་
སྙན { ངག ། གི རྒྱུན ཕྲེང | རྩོམ་
མཛེས་ པའི གདངས
ཡང ། འབྱུང། མིན མཁས དགུ མགྲིན་
ཕང |འགྲོ |དམ | པའི { དཔལ
| འཛེབས། པའི་
ཕུན ཚོགས། ལས་
ལ བརྩོན པར དམ བཅའ རྡོ་
वा
ཡང་
སྙན
གཞན་
དམན་
499



བསམ | ཡོངས་
མཐོང་
གཏམ་
མགུ་
མར
བཞིའི གྲུབ འབྲས
སྤྱོད | ཚུལ མཐུན སྐྱེ་ རྒུ།
ལེའི རིང ལུགས། ལྔ་རིག་
མེད །སྐྱེས་
འོད ། སྣང་སྟོང འབར
གཞུང，
ལམཁས
ལང།
དཔལ
པའི་
ལུས
ལོངས་
སྤངས
སྟོབས རྒྱུས། ཚེ བག་
སྦྱངས། ཤེས། རབ །ཡོན
ལམ | མཐོང { བའི་
བཟང་
)
ཡངས་
པའི] མདུན
མག} རྒྱུང
བཟང
ཟླ
འདིས
ན
# / Pr |
འཁྱོག པོའི དུག མིན དོན
བློ | ལྡན ཡོངས་ ལ | མགུ །
གནས་སྤེལ དང
རླབས ཆེན དགེ མཚན སྙན
[ ལྷག བསམ དགེ བའི གཏམ་
ཕན ཚུན མཛའ མཐུན མིག དཔེ་
ཕན་ པའི གཏམ བཟང སྨན དང སོ་
500



མང
རིགས
མཐུན་ སྒྲིལ།
མཚར
མ• | 6
སེམས
བར་
འཚོ
རྣམ་
ཀུན |གཞུང།
སེམས་ |དྲང
པོས
ལེགས
གསར
པོར་
མཁས་
པ
། མང་
སྟོ
བཟང།
འབྲས་
ཐོས་
མཐོང་
ཀྱང ་ སྤང་
བླངས |འeག
ཚལ } མཛེས པའི་ལྗོན འབྲས
ཕུལ་བྱུང སློབ ། མའི གྲུབ་
སྦྱོང་བྱས་པས། མིག་
བཟུང པོའི བྱ་
སྤྱོད་མིག དཔེའི་
བཟང པོའི ཕུགས བསམ གསེར ལྟར་
ལྟར| ཉམས་
བླུན རྣམས
| འཇུག་
ཡི གཟུགས སུ་ འགོད ཚུལ
ཏུ འགྱུར བའི རྣམ་མང་
རབས། སྤྱི ཚོགས འཚོ . བ་
བཀོད ན ། སྨྲ བའི དཔལ དུ འགྱུརངེས ཤིང།
ཡིད { འཕྲོག ཉམས འགྱུར ལྡན ། ཚེ རིང ། དུ | སྙན |
ཉམས མྱོང ། ཕུན་ཚོགས | ཐོབ། དོན་ ལྡན་ གོང
བཟང་ པོའི སྤྱོད པས འཕྲལ དང ཡུན་ དུ བདེ
གསར
ལས
བོད་མཁས་པའི་བཞེད་སྲོལ་ལྟར་རང་ཉིད་ཀྱིས་གསར་དུ་བསྒྲིགས།
501



# • ཀྵ
ཟེར
ཆེན
སྟོང | ལྡན
བྱ བ
གསར
སྲོལ
• }
&
༈ ལུས
#
མའི
གསར
བའི
གཞུང ནོམས་
མཐོང་
བཟང་
སྤྱད་
| ཏན་ནོར།
| རྩེ གཅིག་ སྒྲིལ་
སྦྱངས་པའི་མཐུན་ རྐྱེན དམན
མེད ། ཉ་
བྱེད རོལ་རྩེད ལོང
རིན་ཆེན་ནོར་ དཀོན པའི དུས|
སྐྱོན་གྱིས་ | མེད། བློ ལྡན དགྱེས བྱེད སྙན་
མཚོ ཆུ་དྭངས་ པའི་ གཟུགས བཞིན་ དོན་ ཀུན་གསལ
འོ མཚོ ལྟར དཀར ལྷག་
ac |་
དུས | སྐབས | དམ
བློ་
མངའ } བའི | མཁས་
502



བློ་
བརྗེའི། མདུན
གཏོད ཞོགས
སེམས། སྟོབས
ལམ | ཡངས |པོརལྟ་བའི
པའི ། ཉི་གཞོན་ དཔལ དང། ལྡན་
རྒྱས ། གཞོན་ ནུའི ， ལང། ཚོ འབར་
འབད་
བགྱིས
སེམས་
ཟུངས
ཟབ་
ཚང་
གཟུགས་
མཁས་
ཤེས། ལྡན།
|
ཏན་
ལས
| གང། བརྩམས། འགྲུབ་
ཡར་
ངེས
པས
བསྔགས་
མཆོག ལྡན། སྟེ
པ ། གང
འགྲུབ་
འབད
སན། ན་
བར | འགྲན་ པའི་
གཏམ། རབ ། སྤངས། བརྩོན| པ། སྔར
འཛིན་ བརྩོན་ འགྲུས། ལ གནས གྲོང
སོགས་
ཚིག | རྩོམ | མཁས། གཞན། དང། རིག་ རྩལ འགྲན་
ལ། ཚིག སྦྱོར མཛེས། པའི { ཕུལ བྱུང འདིས་
པ་ ཀུན་ ལ སྦྱངས་འབྲས་མཚོན། ཕྱིར| ཕུལ།
ལས
བྱུ
ཏཱ་ལའི་བླ་མ་སྐུ་ཕྲེང་དང་པོའི་བཞེད་སྲོལ་ལྟར་རང་ཉིད་ཀྱིས་གསར་དུ་བསྒྲིགས།
503



ཀུན་འཁོར་དང་པོའི་ཀློག་ཚུལ་ནི། ཐོག་མར་ཤོག་བུའི་གཡས་ཀྱི་སྟེང་གི་
གྲྭ་ནས་ཟུར་འདེད་ཀྱིས་དབུས་བར་དུ་བཀླག དེ་བཞིན་དུ་གཡོན་གྱི་སྟེང་
ཟུར་དང་། གཡོན་གྱི་འོག་ཟུར་དང་། གཡས་ཀྱི་འོག་ཟུར་ནས་དབུས་བར་དུ་
བཀླགས་པས། རྗེ་ཙོང་ཁ་པ་ཆེན་པོས་མཛད་པའི་རིན་པོ་ཆེ་གསུམ་གྱི་གཏམ་
གྱི་སྦྱོར་བ་ལས།
རིགས་ལམ་རྣམ་པར་ཕྱེད་པའི་རྣམ་དཔྱོད་དང༌།།
གཞུང་ལུགས་གདམས་པར་ཤར་བའི་ཉམས་ལེན་དང་།
ཚིག་སྦྱོར་ཚུལ་ལ་མཁས་པའི་ངག་གི་དཔལ།།
ས་སྟེང་འདི་ན་རིན་ཆེན་རྣམ་གསུམ་སྣང་།།
ཞེས་གསུངས་པ་ལེགས་པར་ཐོན་ཅིང་། དེ་ནས་ཤོག་གུའི་གཡས་མཐའི་
དཀྱིལ་ནས་གཡས་ཟུར་གྱིས་དེད་ནས་སྟེང་མཐའི་དཀྱིལ་བར་དུ་བཀླག དེ་
བཞིན་དུ་སྟེང་མཐའི་དཀྱིལ་ནས་མས་ཟུར་དང་། གཡོན་མཐའི་དཀྱིལ་ནས་ -
མས་ཟུར་དང་། འོག་མཐའི་དཀྱིལ་ནས་ཡས་ཟུར་གྱིས་བཀླགས་པས།
བླང་དོར་གནས་ཀུན་བྱེད་པའི་ཤེས་རབ་ཀྱིས།།
རིག་པའི་གསང་ཚིག་ཤར་མར་སྟོན་ལ་དགའ།།
སྡེབ་ལེགས་རྩོམ་ལ་མཁས་པའི་སྙན་ངག་གང་།།
མཁས་མང་དགའ་སྐྱེད་རིན་པོ་ཆེ་ལས་ལྷག།
ཅེས་འབྱུང་ལ། དེ་ནས་སྟེང་གི་རིགས་པའི་འཇོ་སྒེག་སྟོང་ལྡན་ཞེས་སོགས་
དཀྱུས་ལྟར་བཀླགས་ནས་མཇུག་གི་དམ་བཅའ་རྡོ་རྗེའི་ཚིག་ཅེས་པའི་བར་དུ་
བཀླག་གོ །དེ་དག་ནི་བྱ་དཀའ་བའི་སྙན་ངག་སྟེ། ཐོག་མར་གཞན་གཞུང་ཤོ་
ལོ་ཀ་གཅིག་གྲྭ་ཟུར་བཞི་བཀོད་པ་དང་། དེ་ནས་རང་རྩོམ་ཤོ་ལོ་ཀ་གཅིག་
504



ངོས་བཞི་ནས་བསྣོལ་མའི་ཚུལ་དུ་བཀོད་དེ། ཕྱེད་དང་། ཤར་དང་། མཁས་
དང་། རིན་ཏེ་ཚེག་བར་བཞི་རང་གཞན་གཉིས་ཀྱི་ཚིག་ཐུན་མོང་པར་གྱུར་པ་
དང་། རྩོམ་པ་པོའི་ཀུན་བཤད་ཀྱི་མིང་ངག་དབང་དབྱངས་ལྡན་རིག་པའི་
འདོད་འཇོ་ཞེས་བྱ་བ་ཨང་ཀི་གཅིག་ནས་བརྒྱད་ཀྱི་བར་བཀླགས་པས་བ་ལང་
གཅིན་ཀྱི་བྱ་དཀའ་བའི་ཚུལ་དུ་བཀོད་པ་དང་། སྒྲ་རྒྱན་གྱི་དབང་དུ་བྱས་ན།
ཤོ་ལོ་ཀ་དགུའི་ནང་དུ་སྙན་ངག་ཅེས་པའི་ཚིག་ལན་གསུམ་དང་། སྙན་རྐྱང་བ་
ལན་བརྒྱད་དང་། ངག་རྐྱང་བ་ལན་ལྔ་ཚང་བར་བྱས་པ་དང་། དཀྱུས་སུ་
བཀླགས་པས་དཎྜི་དང་སྙན་ངག་གི་རིག་པ་ལ་ཆ་གང་ཐད་ནས་བསྟོད་པའི་་་་
བསྟོད་བསྔགས་ཤ་སྟག་འབྱུང་བའོ།།
ཀུན་འཁོར་གཉིས་པའི་ཚིགས་བཅད་ཡོངས་རྫོགས་ལ།།
རྐང་རེར་ཡིག་འབྲུ་དགུ་རུ་ཆ་མཉམ་དུ།།
གནས་པ་ཐོག་མར་དཀྱུས་བཞིན་བཀླགས་པ་ལས།།
དེང་རབས་གཞོན་ནུར་བསྟོད་བསྔགས་རེ་འདུན་མཚོན།།
དབུས་ཀྱི་ཚིགས་བཅད་རྐང་པ་བཞི་པོ་ལ།།
མཐའ་ཐོག་སྦྱར་བའི་ཟུང་ལྡན་སྙན་ཚིག་གིས།།
ཤེས་ཡོན་སྤྱོད་བཟང་མིག་རྒྱང་ཕུགས་བསམ་བཅས།།
ཕུལ་བྱུང་གཞོན་ནུར་དགོས་པའི་ཡོན་ཏན་བསྟན།།
མཚམས་བཞིའི་ཟུར་ནས་དབུས་སུ་བཀླགས་པའི་མཇུག།
བཟང་པོ་བཞི་ལྡན་སློབ་གྲོགས་རྣམས་ལ་བསྔགས།།
ཕྱོགས་བཞིའི་དབུས་ནས་ཕྱོགས་གཞན་དབུས་སུ་བཀླགས།།
505



སྙན་ངག་ཕུན་སུམ་ཚོགས་པའི་རྒྱུ་བཞི་བསྟན།།
དེ་ལྟར་སྒྲ་རྒྱན་ཀུན་འཁོར་ཟུང་འབྲེལ་བའི།།
བྱ་དཀའི་སྙན་ཚིག་རྒྱུད་མང་བརྡུང་བའི་དཔེས།།
མཚོན་མིན་མགྲིན་སྐྱེས་དབྱངས་སུ་འཕོས་པའི་གླུ།།
བློ་ལྡན་ཐོས་འཛིན་མཛེས་པའི་རྒྱན་དུ་ལོངས།།
ཀུན་འཁོར་གསུམ་པའི་བརྗོད་དོན་གོང་མཚུངས་ལ།།
དཀྱུས་ཀྱི་ཚིགས་བཅད་ཡིག་འབྲུ་བཅུ་བདུན་དུ།།
གནས་པ་ཐོག་མར་དཀྱིས་བཞིན་བཀླགས་པ་ཡིས།།
རང་མཉམ་རྣམས་ལ་སློབ་སྦྱོང་དྲན་སྐུལ་མཚོན།།
ཟུར་བཞི་ནས་བརྩམས་དབུས་སུ་བཀླགས་པའི་མཇུག།
ཡིག་འབྲུ་གཅིག་གིས་གོ་བཅད་ཚིག་རྐང་བཞིར།།
ཡིག་འབྲུ་དགུ་རུ་ཆ་མཉམ་ཕུལ་བྱུང་གི།
གཞོན་ནུའི་མིག་དཔེ་ལེགས་པོ་རྣམ་བཞི་མཚོན།།
གཡོན་ངོས་དབུས་ནས་ཕྱོགས་གཞན་དབུས་སོ་སོར།།
རིམ་བཞིན་བཀླག་པའི་ཚིགས་བཅད་རྐང་པ་བཞིར།།
མགོ་མཇུག་ཡིག་འབྲུ་གཅིག་གིས་གོ་བཅད་པས།།
དེང་རབས་གཞོན་ནུའི་ཁྱད་ཆོས་རྣམ་བཞི་མཚོན།།
དེ་ལྟར་བསྟོད་བསྔགས་དྲན་བསྐུལ་ཟུང་འབྲེལ་བའི།།
སྒྲ་རྒྱན་ཤེལ་དཀར་མེ་ལོང་ཡངས་པ་འདིར།།
506



གཟིགས་ན་གངས་ལྗོངས་སྐད་ཡིག་ངོ་མཚར་ཆོས།།
གསལ་བར་འགྱུར་སྙམ་བསམ་པ་དགེ་བས་བཀོད།།
(༣)སྒྲ་རྒྱན་གྱི་ནང་གསེས་གསུམ་པ་དབྱངས་སོགས་ངེས་པའི་བྱ་་་་
དཀའ་བ།
དབྱངས་སོགས་ངེས་པའི་བྱ་དཀའ་ལ།།
དབྱངས་དང་གནས་དང་གསལ་བྱེད་གསུམ།།
རེ་རེར་བཞི་གསུམ་གཉིས་གཅིག་གིས།།
དབྱེ་བས་རྣམ་པ་བཅུ་གཉིས་སོ།།
དབྱངས་སོགས་ངེས་པའི་བྱ་དཀའ་བའི་རྣམ་གྲངས་ལ་ནང་གསེས་ཀྱིས་
དབྱེ་ན་རྣམ་པ་གསུམ་སྟེ། དབྱངས་ངེས་པ། སྐྱེ་གནས་ངེས་པ། གསལ་བྱེད་
ངེས་པ་གསུམ་མོ། དེ་རེ་རེ་ལ། བཞིར་ངེས་པ་དང་། གསུམ་དུ་ངེས་པ།
གཉིས་སུ་ངེས་པ། གཅིག་ཏུ་ངེས་པ་བཅས་བཞི་རེར་དབྱེ་བས་ནང་གསེས་མི་
འདྲ་བ་བཅུ་གཉིས་ཡོད་དོ། །དེ་རྣམས་ཀྱི་ངོས་འཛིན་ནི་ཚིགས་བཅད་ཀྱི་ནང་
གི་གསལ་བྱེད་དབྱངས་སོགས་མི་འདྲ་བ་བཞི་ཡོད་པ་ནི་བཞིར་ངེས་པ་དང༌།
གསུམ་ཡོད་པ་ནི་གསུམ་དུ་ངེས་པ། གཉིས་ཡོད་པ་ནི་གཉིས་སུ་ངེས་པ།
གཅིག་ཁོ་ན་ཡོད་པ་ནི་གཅིག་ཏུ་ངེས་པ་ཡིན་ལ། དེ་རྣམས་ཆ་ཚང་བར་
བཀོད་ན་ཡིག་ཚོགས་ཆེ་བས་བྲི་མི་དགོས་པར་བྱས་ཏེ། འདིར་དབྱངས་
སོགས་བཞིར་ངེས་པ་དང་། གཅིག་ཏུ་ངེས་པའི་དཔེར་བརྗོད་ཙམ་བཀོད་ན།
དབྱངས་བཞིར་ངེས་པ་ལ་བོད་མཁས་པས།
པདྨ་རབ་ཡངས་གདན་ལ་མཉམ་བཞག་ནས།།
ཇི་བཞིན་ཉིད་གཟིགས་མི་དམིགས་ཏིང་འཛིན་གྱིས།།
507



འགྲོ་ཚོགས་མོས་ངོར་ཆོས་འཁོར་ཡོངས་རྫོགས་བསྐོར།།
དཔེ་མེད་ཡེ་ཤེས་བརྙེས་དེས་དགེ་ལེགས་སྟེར། །ཅེས་པ་ལྟ་བུའམ།
ཡང་ན། (རང)ཡང་དག་ལམ་བཟང་གསལ་མཛད་མཁས་པ་གང་།།
ཉིད་ཀྱི་དྲིན་གྱིས་སྲིད་འདིར་ཡིག་གཉིས་ཞིག།
ཕུལ་བྱུང་གཞུང་ལུགས་ཚུལ་ཀུན་ཐུགས་སུ་ཆུད།།
དཔེ་མེད་མཁྱེན་བརྩེ་བསྙེས་དེར་ངེས་ཤེས་རྙེད། །ཅེས་པ་ལྟ་བུའོ།།
དབྱངས་གཅིག་ཏུ་ངེས་པའི་མཚན་གཞི་དཔེར་བརྗོད་ལ་བོད་མཁས་་་་་་་
པས།
བསགས་པ་རབ་འཛད་གནས་པ་མཐར་འགག་པས།།
ཐམས་ཅད་ཡལ་བར་བཞག་ནས་ཡང་དག་ལམ།།
རྟག་ཆད་སྤངས་པ་ནགས་ཚལ་ཉམས་དགའ་བར།།
བདག་ལ་ཆགས་པ་རབ་བཏང་འབད་ན་བཟང་། །ཞེས་པ་ལྟ་བུའམ།
ཡང་ན། (རང)རྟག་པར་གཞན་ཕན་ལས་ལ་འབད་པ་དག།
གང་བརྩམས་བྱ་བ་མཐའ་དག་འབྲས་བཟང་ལྡན།
ལྷག་བསམ་དཀར་བས་གཞན་ཕན་བྱ་བར་དགའ།།
ཉ་རྒྱས་ཟླ་བ་གསལ་དང་ཡང་དག་མཉམ། །ཞེས་པ་ལྟ་བུ་དང་།
སྐྱེ་གནས་བཞིར་ངེས་པའི་མཚན་གཞི་དཔེར་བརྗོད་ལ་བོད་མཁས་པས།
བ་མོ་མ་བབས་པདྨ་སྤུངས་པའི་སྤོར།།(སྐྱེ་གནས་མཆུ)
ངག་དབང་མཁས་ཁྱོད་གངྒཱའི་ཁེངས་འགོག་དབྱངས།།(མགྲིན་པ)
ལྕེ་རྩེ་བདེ་བདེའི་ཀླག་ཅོར་ཅ་ཅོའི་སྒྲ།།
རྟག་ཏུ་བཏང་ལ་དད་དད་ལྟར་དུ་འདུད། །(ལྕེ་རྩེ)ཅེས་པ་ལྟ་བུ།
508



ཡང་ན། (རང)དཔག་མེད་པད་མའི་ཕུང་པོ་སྤུངས་པའི་དབུས།།(མཆུ）
ཁྲག་ཁྲིག་དགའ་མགུའི་སྒྲ་སྒྲོགས་འཁོར་འགྲོའི་ཁྱུ(མགྲིན་པ)
དེ་དག་རྟག་ཏུ་ནན་ཏན་འདུས་ཏེ་མཐར།།(ལྕེ་རྩེ)
ཟིང་ཟིང་རྩི་བཟུང་སོ་སོའི་ཚང་རྩེར་སོང་།།(སོ》ཞེ་པ་ལྟ་བུ་དང་།
སྐྱེ་གནས་གཅིག་ཏུ་ངེས་པའི་མཚན་གཞི་དཔེར་བརྗོད་ལ་བོད་མཁས་པས།
དམིགས་བུ་མེད་པར་སྨག་རུམ་འཕངས་སྙམ་པ།།(མཆུ）
ཕན་སེམས་འབྲལ་མེད་ཕ་མ་བུར་འབྲེལ་ལ།།
དམག་དཔུང་དཔའ་བོ་དཔག་མེད་འཕངས་འཕེན་པའི།།
སྦར་མོར་སྤྲང་དབྱུག་མི་སྤྲོད་སྨྲ་མི་དབབ། །ཅེས་པ་ལྟ་བུའམ།
ཡང་ན། (རང)བ་མོས་མ་ཕོག་པདྨ་སྤུངས་པའི་དབུས།(མཆུ)
དཔག་མེད་བུང་བ་མང་པོ་དཔུང་སྦྲེལ་བས།།
ཕངས་པ་མེད་པར་ཕུལ་བྱུང་པད་མའི་དཔལ།།
འཕྲོག་པའི་བག་ཕབ་འཕྲལ་འཕྲལ་ཕྱོགས་མེད་འཕྱན།།ཞེས་པ་ལྟ་བུ།
གསལ་བྱེད་བཞིར་ངེས་པའི་མཚན་གཞི་དཔེར་བརྗོད་ལ་བོད་མཁས་པས།
ཀྱེ་ཀྱེ་ཀཱ་ཀཱ ཀངྒ་སྐྱ་ཀ་ཀའི།།(ཀ）
རེ་རོ་རུ་རུའི་རོ་རེས་ར་རོ་རུང་།།(ར)
པ་པ་པོ་པོས་པོ་པོ་པོ་པོ་པོས།།(པ)
ད་དེ་དེད་དོ་དེ་དོ་དེ་དེ་དེད།། (ད）ཅེས་པ་ལྟ་བུའམ།
ཡང་ན། (རང)ཀྱ་ཀ་ཀང་ཀའི་སྐད་ཀྱིས་ཀང་ཀ་སྐྱོད།།
ཁྲག་ཁྲིག་ཁྱུང་ཁྱུང་ཁྱུ་འཁྲིགས་ཁྲུག་ཁྲུག་འཁྲབ།།
གྲལ་བསྒྲིགས་དགའ་མགུའི་སྒྲ་སྒྲོགས་གྲེ་འགྱུར་འགྲན།།
509



ལ་ལ་ལིང་ལིང་ལུས་ལེགས་ལམ་ལ་ལོག །ཅེས་པ་ལྟ་བུ་དང་།
གསལ་བྱེད་གཅིག་ཏུ་ངེས་པའི་མཚན་གཞི་དཔེར་བརྗོད་ལ་བོད་མཁས་པས།
ལས་ལ་ལ་ལ་ལ་ལ་ལ་ལུང་ལ། །
ལམ་ལམ་ལ་ལ་ལ་ལ་ལེ་ལོ་ལ།།
ལིང་ལིང་ལ་ལ་ལ་ལ་ལང་ལོང་ལ།།
ལ་ལ་ལབ་ལོབ་ལ་ལ་ལུ་ལུར་ལུས། །ཞེས་པ་ལྟ་བུའམ།
ཡང་ན། (རང)རོང་རོང་རི་རུ་རུ་རུའི་རོ་རོ་རེ།།
རོ་རོ་རེ་རེར་རིང་རིང་རྭ་རེ་རེ།།
རུ་རུའི་རྭ་རེར་རང་རང་རེ་རེ་རེ།།
རང་རང་རེ་རུ་རིངས་རིངས་རེམ་རེ་རན། །ཞེས་པ་ལྟ་བུའོ།།
51 0



ཐུན་མོང་གི་རྒྱན་གྱི་ནང་གསེས་གསུམ་པ་གབ་
ཚིག་གི་རྒྱན་བཤད་པ།
(1)གབ་ཚིག་གི་རྒྱན་གྱི་ངོ་བོ་དང་དབྱེ་བ་བཤད་པ།
གབ་བྱའི་དོན་གང་ཚིག་སྦྱོར་གྱིས།།
གབ་པར་བྱེད་པ་གབ་ཚིག་རྒྱན།།
གབ་ཅིང་སྦ་བར་བྱ་བའི་བརྗོད་བྱའི་དོན་གང་ཡང་རུང་བ་ཞིག་ག་་་་་་
བྱེད་ཚིག་སྦྱོར་གཞན་ཞིག་གི་སྒོ་ནས་ཕ་རོལ་པོ་རྨོངས་པར་བྱེད་པ་ཞིག་ལ་་་་་་
གབ་ཚིག་གི་རྒྱན་ཞེས་བརྗོད་པ་ཡིན་ལ་དེའི་དབྱེ་བ་བསྟན་པ་ནི།
ཀུན་ཚོགས་སླུ་བྱེད་རིམ་པ་བྲལ།།
རབ་བཅོམ་མཐུན་གཟུགས་རྩུབ་མོ་དང་།།
གྲངས་དང་རབ་བཏགས་མིང་དུ་འདུས།།
བསྒྲིབས་དང་མཐུན་སྒྲ་རྨོངས་པ་དང་།།
ཡོངས་འཕྲོག་གཅིག་བསྒྲིབས་གཉིས་ཀ་བསྒྲིབས།།
ཡོངས་སུ་འདྲེས་དང་བཅུ་དྲུག་གོ།
གབ་ཚིག་གི་རྒྱན་དེ་ལ་ནང་གསེས་ཀྱིས་དབྱེ་ན་རྣམ་པ་བཅུ་དྲུག་ཡོད་དེ།
༡ཀུན་ཏུ་ཚོགས་པའི་གབ་ཚིག ༢སླུ་བྱེད་ཀྱི་གབ་ཚིག ༣ རིམ་པ་བྲལ་བའི་
གབ་ཚིག - ༤རབ་བཅོམ་གྱི་གབ་ཚིག ༥མཐུན་པའི་གཟུགས་ཀྱི་གབ་ཚིག
༦རྩུབ་མོའི་གབ་ཚིག ༧གྲངས་ཀྱི་གབ་ཚིག ༨ རབ་བཏགས་ཀྱི་གབ་ཚིག
511



༩ མིང་དུ་འདུས་པའི་གབ་ཚིག ༡༠ བསྒྲིབས་པའི་གབ་ཚིག ༡༡མཐུན་པའི་
སྒྲའི་གབ་ཚིག ༡༢ རྨོངས་པའི་གབ་ཚིག ༡ ༣ ཡོངས་འཕྲོག་གི་གབ་ཚིག
༡༤གཅིག་བསྒྲིབས་ཀྱི་གབ་ཚིག ༡༥ གཉིས་ཀ་བསྒྲིབས་པའི་གབ་ཚིག
༡༦ཡོངས་སུ་འདྲེས་པའི་གབ་ཚིག་བཅས་སོ།།
(2)གབ་ཚིག་གི་རྒྱན་སོ་སོར་བཤད་པ། ་
གབ་ཚིག་གི་རྒྱན་གྱི་ནང་གསེས་དང་པོ་ཀུན་ཏུ་ཚོགས་པའི་གབ་ཚིག་ནི།
ཚིག་མཚམས་སྦྱར་བས་དོན་སྦས་པ།།
ཀུན་ཏུ་ཚོགས་པའི་གབ་ཚིག་སྟེ།
གབ་བྱེད་རྣམ་དབྱེ་དང་ཚིག་ཕྲད་སོགས་ཕན་ཚུན་མཚམས་ལེགས་པར་
སྦྱར་བས་གཟུགས་གཞན་དུ་འགྱུར་ཞིང་། བརྗོད་བྱའི་དོན་དངོས་སྦས་པ་ཞི
ཡིན་ཏེ། དེའི་གོ་དོན་གྱི་དཔེར་བརྗོད་ལ་བོད་མཁས་པས།
རིགས་དང་ལྡན་ཅིང་མཆོག་ཏུ་བཞིན་བཟང་མ།།
སྙིང་ལ་འབབ་དེ་མ་མ་ལགས་ཀྱང་ནི།།
རྣམ་པ་ཀུན་ཏུ་སྲེད་པའི་འཁྲི་ཤིང་གིས།།
བདག་ཡིད་འཆིང་བ་བསྒྲུབ་ཕྱིར་དགའ་མ་ཡིན།།
ཞེས་པ་འདིར་གབ་བྱ་རིགས་དང་ལྡན་ཅིང་ལྷག་པར་དུ་མཛེས་པའི་བཞིན་་་་་
བཟང་མ་སྙིང་ལ་འབབ་ཅིང་ཡིད་དུ་འོང་བ་དེ་རང་ཉིད་ཀྱི་ལུས་སྐྱེད་པར་་་་་
བྱེད་པའི་མ་མ་ཡིན་ཀྱང་རྣམ་པ་ཀུན་ཏུ་སྲེད་པའི་འཁྲི་ཤིང་སྟེ་འདོད་ཆགས་་་
ཀྱིས་བདག་ཡིད་གདུང་བར་བྱེད་པའི་ཕྱིར་དགའ་བ་མ་ཡིན་ནོ་ཞེས་པ་ཡིན་་་་་
ཀྱང་། གབ་བྱེད་མ་མ་ཡིན་ཀྱང་ཞེས་པ་དང་དགའ་མ་ཡིན་ཞེས་པའི་ཚིག་
གཉིས་གཅོད་མཚམས་མི་འདྲ་བས་དོན་དངོས་ལ་རྨོངས་ནས་སྒྲིབ་པར་བྱེད་
512



པ་ལྟ་བུའོ།།
ཡང་ན། (རང)ཀུན་ཁྱབ་ལམ་དུ་ཟླ་བའི་འོད་གསལ་ཞིང་།།
གསེར་ལྡན་མ་བབས་ཆུ་རྒྱུན་སྒྲ་གདངས་ཆག།
ནམ་མཁའི་རླངས་པས་སྦྲང་རྩི་འཛིན་པའི་བཅུད།།
བརྔུབས་པའི་ལྷག་མ་འཚལ་བ་ཤུལ་དུ་བཞག།
ཅེས་པ་འདིར། གབ་བྱ་ནམ་མཁའི་ངོས་སུ་ཟླ་བའི་འོད་མདངས་ཆེས་གསལ་
ཞིང་། ས་གཞིའི་ངོས་སུ་འབབ་པའི་ཆུ་བོའི་རྒྱུན་རྣམས་ཀྱང་སྒྲ་གདངས་ཆུང་
དུ་སོང་བའི་ཚེ་བ་མོ་བབས་པའི་ཟིལ་བས་མེ་ཏོག་གི་བཅུད་འཐེན་པའི་ལྷག་
མ་མ་ལུས་པ་བཅུད་དང་བྲལ་བ་ཙམ་ཞིག་ཤུལ་དུ་བཞག་ཅེས་པ་ཡིན་ཀྱང་། །
གབ་བྱེད་ཆུ་མ་བབས་པའི་ཆུ་རྒྱུན་སྒྲ་གདངས་ཆག་ཅེས་པར་འཁྲུལ་དུ་བཅུག
མེ་ཏོག་གི་བཅུད་བརྔུབས་པས་ལྷག་མ་ཡོད་པ་རྣམས་ཤུལ་དུ་བཞག་ཅེས་པར་
འཁྲུལ་དུ་བཅུག་པས་དོན་དངོས་གབ་པར་བྱས་པ་ལྟ་བུའོ།།
གབ་ཚིག་གི་རྒྱན་གྱི་ནང་གསེས་གཉིས་པ་སྐུ་བྱེད་ཀྱི་གབ་ཚིག་ནི།
གཞན་གྲགས་སྒྲ་ཡིས་གབ་བྱའི་དོན།།
གབ་བྱེད་ལ་འཁྲུལ་རྨོངས་བྱེད་ཡིན།།
གབ་བྱ་ལ་སྒྲ་དེ་འཇུག་ཀྱང་གབ་བྱེད་ལ་སྒྲ་དེ་འཇུག་པ་གྲགས་ཆུང་བས་
དེར་གོ་དཀའ་ཞིང་། གབ་བྱེད་ལ་སྒྲ་དེ་འཇུག་པ་ཡོངས་གྲགས་ཡིན་པས་དེར་
གོ་ནས་འཁྲུལ་ཞིང་བསླུ་བར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་པཎ་ཆེན་བསྟན་པའི་དབང་ཕྱུག་གིས།
ཆེས་དཀར་ཆུ་ཤེལ་ལྕག་ཕྲན་གཞོན་ནུའི་རྩེར།།
ཟླ་བསིལ་གོས་སུ་མནབས་པའི་ཀུ་སུ་མ།།
513



མཐོན་མཐིང་བུང་བས་རྩེན་པའི་འབབ་སྟེགས་ཅན།།
འཕྲུལ་འདི་སྐྱེད་ཚལ་མཛེས་པའི་རྒྱན་གཅིག་པུ།།
ཞེས་པ་འདིར། གབ་བྱ་ལུས་དཀར་བ་ཆུ་ཤེལ་གྱི་ལྕུག་ཕྲན་ལྟ་བུའི་རྩེར་བཞིན་
རས་ཟླ་བསིལ་གོས་སུ་གྱོན་པ་ལྟར་དཀར་བའི་ཀུ་སུ་མའི་ངོས་སུ། འདྲེན་བྱེད་
བུང་བ་ཟུང་འཕྲུལ་ཞིང་གཡོ་བ་འདི་ལྟ་བུ་ནི་མཛེས་མ་དུ་མའི་སྐྱེད་ཚལ་གྱི་་་་་
རྒྱན་དང་འདྲའོ་ཞེས་ཡོངས་སུ་གྲགས་པའི་ཚིག་སྦས་ཏེ། དངོས་སུ་ཆུ་ཤེལ་
ལྕུག་ཕྲན་གྱི་རྩེར་མེ་ཏོག་དཀར་པོ་ལ་བུང་བ་རྣམས་རྩེན་པ་འདི་ཞེས་གབ་་་་་
བྱེད་ལ་གྲགས་ཆུང་བའི་ངེས་ཚིག་གི་སྒོ་ནས་སྦྱར་བས་དོན་དངོས་མི་གསལ་་་་་
བར་བྱས་པ་ལྟ་བུའོ།།
ཡང་ན། (རང)ཡལ་འདབ་ལྔ་པ་གཅོད་བྱེད་ཕྲེང་བ་ཡིས།།
བཟུང་བས་ཤུལ་རྗེས་ཟླ་བ་ཕྱེད་པའི་གཟུགས།།
མངོན་པར་དོད་ཚེ་ཟུག་རྔུའི་སྒྲ་ཙམ་ཡང་།།
མི་ཐོན་དབུགས་སྐྱེས་སྟོབས་ཤུགས་ཅན་འདི་མཚར།།
ཞེས་པ་འདིར། གབ་བྱ་ལྗོན་ཤིང་ཡལ་འདབ་ལྔ་པ་ཞིག་སོག་ལེའི་སོ་ཡི་ཕྲེང་
བས་བཟུང་ནས་དེའི་ཤུལ་རྗེས་ཟླ་བ་ཕྱེད་པའི་གཟུགས་ལྟར་གསལ་ཡང་ད་་་་
དུང་ཟུག་རྔུའི་སྒྲ་ཙམ་ཡང་མི་ཐོན་པའི་མཁའ་རླུང་གི་འབྱུང་གནས་འདི་་་་་
མཚར་ཆེའོ་ཞེས་པ་ཡིན་ཀྱང༌། གབ་བྱེད་ལག་པ་ལ་སོ་མང་པོ་དང་ལྡན་པའི་
གྲི་ཡིས་བཟུང་བས་ཤུལ་རྗེས་ཟླ་ཕྱེད་ཀྱི་གཟུགས་ལྟར་གསལ་ཡང་ད་དུང་ཟུག་
རྡུའི་སྒྲ་ཙམ་ཡང་མི་ཐོན་པའི་ལུས་རྩལ་མཁན་དབུགས་ཀྱི་སྟོབས་ཤུགས་ཅན་
འདི་ངོ་མཚར་ཆེ་ཞེས་གྲགས་ཆུང་བའི་ཚིག་གིས་དོན་དངོས་སྒྲིབ་པར་བྱས་པ་
ལྟ་བུའོ།།
514



གབ་ཚིག་གི་རྒྱན་གྱི་ནང་གསེས་གསུམ་པ་རིམ་པ་བྲལ་བའི་གབ་ཚིག་ནི།
ཚིག་སྦྱོར་གོ་རིམ་དཀྲུགས་པ་ཡིས།།
དོན་ལ་རྨོངས་བྱེད་རིམ་པ་བྲལ།།
ཚིག་སྦྱོར་གྱི་གོ་རིམ་མ་དཀྲུགས་པར་བསྒྲིགས་ན་དོན་གསལ་བར་སྟོན་་་་་
ཀྱང་གོ་རིམ་སྔ་ཕྱི་དཀྲུགས་པས་བརྗོད་དོན་དངོས་ལ་རྨོངས་པར་བྱེད་པ་ཞིག་
ཡིན་ཏེ།
དེའི་གོ་དོན་གྱི་དཔེར་བརྗོད་ལ་མི་ཕམ་རྣམ་རྒྱལ་གྱིས།
༡༡ ༡༢༩
༡༠ ༥ ༦
༡༤༡༧
ལྷན་ཅིག་གཞོན་ནུ་མ་དང་གཞན་པ་ཡིས།།
བློ་འཕྲོག་འདོད་པས་འཕྱ་ལ་དོགས་མེད་འདི།།
ཅི་དགར་བྱེད་པ་ཚོགས་ཀྱི་དབུས་སུ་ན། །
དབེན་པར་ཅི་བདེར་སྤྱོད་པ་སྨོས་ཅི་འཚལ།།
ཞེས་པ་འདི་ལ་གབ་བྱ་ཨང་རིམ་ལྟར་བྱས་ཚེ། གཞོན་ནུ་མ་ཞེས་པ་དང་ལྷན་
ཅིག་ཞེས་པའི་ཚིག་གཉིས་གོང་འོག་བརྗེས་ཤིང་། བློ་འཕྲོག་ཞེས་པ་དང་
འདོད་པ་ཞེས་པའི་ཚིག་གཉིས་གོང་འོག་བརྗེས། ཚིག་གཞན་ཚིག་རྐང་དང་
པོའི་མཇུག་གི་གཞན་པ་ཡིས་ཞེས་པ་དེ་ཚིག་རྐང་གཉིས་པའི་མགོར་སྦྱར་ནས་
དེའི་མཇུག་ཏུ་འཕྱ་ལ་དོགས་མེད་འདི་ཞེས་པ་སྦྱར། ཚིག་རྐང་གསུམ་པ།
ཚིག་མགོ་མཇུག་ལྡོག་ནས་ཚོགས་ཀྱི་དབུས་སུ་ཅི་དགར་བྱེད་པ་ན། ཞེས་སྦྱར་
བའི་མཇུག་ཏུ་ཚིག་རྐང་བཞི་པ་རང་འཇགས་སུ་བཞག་ན་དོན་དངོས་གསལ་
བོར་སྟོན་ཐུབ་ཀྱང་གོ་རིམ་དཀྲུགས་པའི་དབང་གིས་དོན་གསལ་བོར་མི་གོ་བ་
515



ལྟ་བུའོ།།
ཡང་ན། (རང)བློ་ལྡན་ཁྱེད་དང་ཡུན་དུ་འགྲོགས་པས་བདག།
ཡིད་ལ་ཟུག་རྔུའི་གདུང་བ་དྲག་པོས་མནར།།
སྐད་ཅིག་ཡུད་ཙམ་འབྲལ་བར་གྱུར་ན་ཡང༌།།
དགའ་བདེའི་ཚོར་བ་སྔར་ལས་ལྷག་པར་འཕེལ།།
ཞེས་པ་འདིར། གབ་བྱའི་དོན་ཨང་གྲངས་ཀྱི་རིམ་པ་ལྟར་བྱས་ཚེ་བརྗོད་དོན་
དངོས་གསལ་བར་བསྟན་པ་སྟེ། བློ་གྲོས་དང་ལྡན་པའི་གྲོགས་བཟང་པོ་ཁྱེད་
དང་ཡུན་དུ་འགྲོགས་པོ་ལ་བརྟེན་ནས་བདག་གི་ཡིད་ལ་དགའ་བདེའི་སྤྲོ་སྣང་
གི་ཚོར་བ་སྔར་ལས་ལྷག་པར་འཕེལ་ཞིང་། ཁྱེད་དང་སྐད་ཅིག་གཅིག་གི་དུས་
ཡུན་ཙམ་འབྲལ་བར་གྱུར་ན་ཡང་སེམས་ལ་སྡུག་བསྔལ་གྱི་གདུང་བ་དྲག་པོས་
མནར་བར་འགྱུར་རོ་ཞེས་པ་ཡིན་ཀྱང་། གབ་བྱེད་ཚིག་གི་གོ་རིམ་ཆེད་དུ་
དཀྲུགས་ནས་བཀོད་པས་བརྗོད་དོན་དངོས་བསྒྲིབས་པ་ལྟ་བུའོ།།
གབ་ཚིག་གི་རྒྱན་གྱི་ནང་གསེས་བཞི་པ་རབ་བཅོམ་གྱི་གབ་ཚིག་ནི།
སྒྲ་དོན་ཅི་རིགས་སྦྱར་བས་དོན།།
གབ་བྱེད་ཁ་འཕངས་རབ་བཅོམ་ཡིན།།
ཚིག་སྦྱོར་གང་དུ་བརྗོད་བྱའི་དོན་རྟོགས་པར་དཀའ་བའི་སྒྲ་གྲགས་ཆུང་
བ་འབའ་ཞིག་ཏུ་སྦྱར་བའི་ཚིག་གི་ཕྲེང་བས་གབ་བྱའི་དོན་དེ་བཅོམ་པ་ལྟ་་་་་
བུར་གྱུར་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
516



སྤྲིན་གྱི་སོ་ཅན་ཉན་བྱེད་ཆུའི་སྲིན་པོའི།།
རྒྱལ་མཚན་འཛིན་པའི་འོག་པག་བཞིས་འཁྱུད་པ།།
ཕྱག་རྒྱའི་སྣོད་དུ་བགྱིས་པའི་སུ་ཀི་རྟི།
ལུས་མེད་སྒྲ་ཡི་གནས་ཀྱི་འོད་སྣང་བཞིན།།
ཞེས་གབ་བྱ་སྤྲིན་གྱི་སོ་ཅན་ནི་རི་དང་། ཉན་བྱེད་རྣ་བ་སྟེ་རིའི་རྣ་བ་ཅན་ས་
གཞི་དང་། དེ་ཉིད་ཆུ་སྲིན་རྒྱལ་མཚན་འཛིན་པའི་རྒྱ་མཚོ་ཆེན་པོ་བཞིའི་འོག་
པག་གིས་འཁྱུད་པ་སྟེ། མདོར་ན་ས་གཞི་རྒྱ་མཚོ་དང་བཅས་པ་ཐམས་ཅད་
བཀའ་ལས་མི་འདའ་བའི་ཕྱག་རྒྱའི་སྣོད་དུ་བགྱིས་པའི་སུ་ཀི་རྟི་སྟེ་གྲགས་པ་་་་
བཟང་པོ་ནི། ལུས་མེད་སྒྲ་སྟེ་འབྲུག་སྐད་ཀྱི་གནས་ནམ་མཁའི་ཉི་མའི་འོད་
ཟེར་གྱི་སྣང་བ་བཞིན་ནོ། །ཞེས་པ་ཡིན་ཀྱང་གབ་བྱེད་གྲགས་ཆུང་བའི་མངོན་
བརྗོད་ཀྱི་ཕྲེང་བས་གབ་བྱའི་དོན་བཅོམ་པ་ལྟ་བུའོ།།
ཡང་ན། (རང)རིགས་མཐུན་ཚོགས་ཚེ་གཅིག་ལ་གཅིག་སྡང་ཞིང་།།
མ་བརྟགས་པར་ཡང་ཀུ་ཅོའི་རྗེས་སུ་བརྒྱུགས།།
ཕྲ་མོའི་བཟའ་བཏུང་ཙམ་ལའང་འཁྲུག་རྩོད་ཀྱིས།།
རང་གཞན་གཉིས་ཕུང་ཁྱི་ལས་གཡོལ་ན་ལེགས།།
ཞེས་པ་འདིར། གབ་བྱ་བླུན་པོ་མ་རབས་ཀྱི་རིགས་ཅན་འགའ་ཞིག་གི་སྤྱོད་པ་
ནི་ཁྱིའི་རིགས་དང་མཚུངས་པ། གབ་བྱེད་དེ་དང་སྤྱོད་པ་མཐུན་པའི་ཁྱིའི་
མིང་གིས་བརྗོད་དོན་དངོས་བསྒྲིབས་ནས་ཤུགས་ལ་གོ་བར་བྱེད་པ་ལྟ་བུའོ།
གབ་ཚིག་གི་རྒྱན་གྱི་ནང་གསེས་ལྔ་པ་མཐུན་པའི་གཟུགས་ཀྱི་གབ་ཚིག་ནི།
བཏགས་པའི་དོན་བཀོད་ཚིག་དག་གིས།།
སྒྲིབ་པ་དེ་ནི་མཐུན་པའི་གཟུགས།།
517



གབ་བྱ་བརྗོད་དོན་དངོས་མ་སྨྲས་པར་དེ་དང་གཟུགས་ཀྱི་རྣམ་པ་མཐུན་
པའི་དཔེ་བ ཏགས་པའི་དོན་བཀོད་ནས། དེ་དང་འབྲེལ་བའི་ཚིག་གིས་བརྗོད་
དོན་སྒྲིབ་པར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
འདབ་ཕྲེང་སྣ་ལྔས་ཡོངས་འཁྱུད་ཡལ་གའི་ལྕག།
འཇམ་མཉེན་སྙན་པའི་དབྱངས་འབྱིན་ཁུ་བྱུག་ཅན།།
མདངས་མཚར་མེ་ཏོག་མཆོག་གཅིག་རྩེར་དགོད་པའི།
འཁྲིལ་ལྡེམ་གསར་བའི་ལྗོན་ཤིང་དེ་རིང་མཐོང་།།
ཞེས་གབ་བྱ་ཁ་དོག་ལྔ་ལྡན་གྱི་ན་བཟའ་གསོལ་བ་ཕྱག་ན་སྙན་པའི་དབྱངས་་་་
འབྱིན་པའི་པི་ཝང་དང་ལྡན་ཞིང་། མདངས་མཆོག་ཏུ་མཚར་བའི་ཞལ་རས་
ཅན་གྱི་དབྱངས་ཅན་མའི་མཛེས་སྐུ་དེ་རིང་གི་དུས་སུ་བདག་གིས་མཐོང་ངོ་་་་
ཞེས་པ་ཡིན་ཀྱང་། གབ་བྱེད་འདབ་ཕྲེང་ཁ་དོག་སྣ་ལྔས་འཁྱུད་པའི་ཡལ་གའི་
སྟེང་ན་སྙན་པའི་དབྱངས་འབྱིན་པའི་ཁུ་བྱུག་དང་ལྡན་ཞིང་། མདངས་མཚར་
མེ་ཏོག་གཅིག་ཁོ་ན་རྩེ་མོར་དགོད་པའི་ལྗོན་ཤིང་ཞིག་དེ་རིང་གི་དུས་སུ་་་་་་
བདག་གིས་མཐོང་ངོ༌། །ཞེས་གབ་བྱ་དབྱངས་ཅན་མའི་བརྗོད་དོན་དངོས་སུ་
མ་སྨོས་པར་དེ་དང་གཟུགས་མཐུན་པའི་དཔེ་ལྗོན་ཤིང་བཀོད་ནས། དེ་དང་
འབྲེལ་བའི་ཚིག་གིས་བསྡེབས་ནས་བརྗོད་དོན་གབ་པ་ལྟ་བུའོ།།
ཡང་ན། (རང》ལྡེམ་ལྡེམ་འཁྲི་ཤིང་གསར་བའི་ཡལ་གའི་རྩེར།།
མཚར་སྡུག་དཀར་དམར་མདངས་མཛེས་མེ་ཏོག་དབུས།།
གཡོ་ལྡན་བུང་བ་ཟུང་གིས་གཡས་གཡོན་དུ།།
འཁོར་ཞིང་ལྡིང་བའི་ཁང་བཟང་མཆོག་དེ་མཛེས།།
518



ཞེས་པ་འདིར། གབ་བྱ་གཞོན་ནུ་ལང་ཚོ་རྒྱས་པའི་ལུས་སྨྱུག་མ་གསར་བ་ལྟར་
ལྡེམ་ཞིང་མཉེན་པའི་རྩེ་མོར་མཚར་སྡུག་དཀར་ལ་དམར་བའི་མདངས་དང་་་་
ལྡན་པའི་བཞིན་རས་མེ་ཏོག་པདྨ་གསར་བ་དང་འདྲ་བའི་དབུས་སུ། གཡོ་
བ་དང་ལྡན་པའི་བུང་བ་ཟུང་གཅིག་གིས་གཡས་གཡོན་གཉིས་སུ་འཁོར་ཞིང་
ལྡིང་བ་དང་ལྡན་པའི་དབང་པོའི་ཁང་བཟང་མཆོག་མགོ་བོ་འདི་ཧ་ཅང་་་་་་་
མཛེས་སོ་ཞེས་པ་ཡིན་ཀྱང་། གབ་བྱེད་འཁྲི་ཤིང་དང་། མེ་ཏོག བུང་བ་ཟུང་
གཅིག མེ་ཏོག་གི་ལྡིང་ཁང་བཅས་བརྗོད་པའི་སྒོ་ནས་དོན་དངོས་བསྒྲིབས་པ་
ལྟ་བུའོ།།
གབ་ཚིག་གི་རྒྱན་གྱི་ནང་གསེས་དྲུག་པ་རྩུབ་མོའི་གབ་ཚིག་ནི།
མཚན་ཉིད་ཡོད་ཙམ་ངེས་ཚིག་དང་།།
རྩུབ་མོའི་ཚིག་ལྡན་རྩུབ་མོའོ།།
བརྡ་སྤྲོད་པའི་གཞུང་ནས་བཤད་པའི་མཚན་ཉིད་ཡོད་ཙམ་མམ། ངེས་
ཚིག་བཤད་རུང་ཙམ་དང་ལྡན་པ་ལས། དོན་ཤིན་ཏུ་མི་གསལ་ཞིང་ཉམས་
དང་བྲལ་ལ་ཚིག་རྩུབ་པོ་ཅན་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས། །
ཆུ་ལས་སྐྱེས་རྣམས་ཆུ་མཚོར་ལུས་བརྟེན་ནས།།
རབ་ཏུ་དཀར་བའི་འཛུམ་བཅས་རྣམ་པར་རོལ།།
ལྔ་པར་གྱུར་ཀྱང་ཤིས་པ་སྒྲུབ་པའི་སྒྲས།།
ཀུན་ཡིད་འཕྲོག་དེ་གདོས་བཅས་བེམ་པོའི་ཆོས།།
ཞེས་གབ་བྱ་ཆུ་ལས་སྐྱེས་པའི་དུང་རྣམས་ཆུ་མཚོར་ལུས་བརྟེན་པ་སྟེ་གནས་་་་
ནས། རབ་ཏུ་དཀར་བའི་འཛུམ་དང་བཅས་ཏེ་རྣམ་པར་རོལ་བར་བྱེད་ལ། དེ་
་་ 519



དག་ལྔ་པར་གྱུར་པ་སྟེ་ཤི་ཡང་ཤིས་པ་སྒྲུབ་པའི་སྒྲས་ཀུན་གྱི་ཡིད་འཕྲོག་པར་
བྱེད་མོད། འོན་ཀྱང་དེ་ནི་གདོས་བཅས་བེམ་པོའི་ཆོས་སོ་ཞེས་པ་ཡིན་ཀྱང་།
པདྨ་ཆུ་ནང་དུ་སྐྱེས་པ་ལ་ཆུ་སྐྱེས་ཀྱི་སྒྲ་འཇུག་པ་ལྟར་དུང་ལའང་ཆུ་ལས་སྐྱེས་
ཞེས་པ་དང་སོ་ཕྲེང་དཀར་པོ་བསྟན་པ་ལ་འཛུམ་པའི་ཐ་སྙད་བྱེད་པ་ལྟར་་་་་་
དུང་ཁ་དོག་དཀར་བ་ལ་འཛུམ་པ་ཞེས་ངེས་ཚིག་བཤད་རུང་ཙམ་ཡོད་པའི་སྒྲ་
ཉམས་སུ་མི་འགྲོ་ལ། མངོན་བརྗོད་ཡོངས་གྲགས་ལྟར་གྱི་གོ་བ་བཙལ་ན་
མཁས་པ་སུས་ཀྱང་ཁ་ཚོན་མི་ཆོད་པས་མགོ་རྨོངས་པར་བྱས་ནས། མཐར་
གདོས་བཅས་བེམ་པོའི་ཆོས་ཞེས་ཚིག་རྩུབ་ཀྱིས་བརྗོད་པའི་རྣམ་པའང་ཡོད་
པ་ལྟ་བུ་སྟེ་འདི་ལ་གབ་བྱེད་ཀྱི་དབྱེ་བ་ཆེར་མེད་དོ།།
ཡང་ན། (རང)རང་ཚུལ་མི་ཤེས་ལད་མོ་ཟློས་པར་དགའ།།
ཡན་ལག་མཆོག་བདེ་ཤ་ཚུགས་མི་དང་འདྲ།།
མྱུར་དུ་རང་གནས་ལས་འཕར་འགྲོ་རྩལ་མཁས།།
གཉེར་མའི་གདོང་རིས་ཅན་དེར་ཡིད་རྟོན་ཅི།།
ཞེས་པ་འདིར། གབ་བྱ་རང་གི་གནས་ཚུལ་རང་ཉིད་ཀྱིས་མི་ཤེས་བཞིན་དུ་མི་
གཞན་གྱི་ལད་མོ་དང་འཕྱ་སྨོད་བྱེད་པར་དགའ་ཞིང༌། ཡན་ལག་གི་མཆོག་
སྟེ་མགོ་བོ་བདེ་ལ་བཟོ་དབྱིབས་སྤྲེའུ་དང་འདྲ་བ་དང་། མྱུར་དུ་རང་ཉིད་ཀྱི་
གནས་བབ་དམའ་བ་ལས་གོང་དུ་འཕར་ཐབས་ཀྱི་འགྲོ་རྩལ་ལ་ཤིན་ཏུ་མཁས་
པའི་མི་རྒན་དེའི་རིགས་དེར་ཡིད་ཆེས་བྱེད་མི་འོས་སོ། །ཞེས་པ་ཡིན་ཀྱང་གབ་
བྱེད་སྤྲེའུའི་ཁྱད་ཆོས་དང་མིང་གི་རྣམ་གྲངས་སྣ་ཚོགས་ཀྱི་སྒོ་ནས་བརྗོད་དོན་
དངོས་བསྒྲིབས་པ་ལྟ་བུའོ།།
གབ་ཚིག་གི་རྒྱན་གྱི་ནང་གསེས་བདུན་པ་གྲངས་ཀྱི་གབ་ཚིག་ནི།
520



གབ་ཚིག་གྲངས་ཀྱིས་བརྗོད་དོན་ལ།།
རྨོངས་བྱེད་གྲངས་ཀྱི་གབ་ཚིག་ཡིན།།
ཚིག་སྦྱོར་གང་དུ་བརྗོད་བྱའི་དོན་དེ་རྗོད་བྱེད་ཡི་གེའི་གྲངས་ཀྱི་སྒོ་ནས་
སྟོན་ཀྱང་གྲངས་དེ་ཉིད་ཀྱིས་དོན་དངོས་ལ་རྨོངས་པར་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
སྣ་ལྡན་དབུས་གནས་ཐེག་པར་རིམ་གསུམ་གྱི།།
རྩེར་སོན་འགྱུར་མེད་བཀྲ་ཤིས་གྲངས་ཚང་བའི།།
མཁས་པ་འགའ་ཡོད་གང་གི་ལེགས་བཤད་ནི།
དངུལ་ཆུའི་ཐིགས་ཕྲེང་སོར་མོས་བཅོམ་པ་བཞིན།།
ཞེས་གབ་བྱ་སྣ་ལྡན་གྱི་ཡི་གེ་ན་ཡིག་དབུས་ན་གནས་ཤིང་ཐེག་པ་གསུམ་གྱི་་་་་
གྲངས་དང་མཚུངས་པའི་ཡི་གེ་གསུམ་རྩེར་སོན་ལ་ཁྱོན་འགྱུར་མེད་གསལ་་་་
བྱེད་ཀྱི་ཡི་གེ་ན་ག་ཛ་ན་ས་མ་ད་ར་སྟེ་བཀྲ་ཤིས་རྟགས་བརྒྱད་ཀྱི་གྲངས་ཚང་
བ་ནཱ་ག་ཛུ་ན་ས་མུ་དྲ་ཞེས་པའི་མཚན་ཅན་གྱི་མཁས་པ་འགའ་ཞིག་ཡོད་ལ།
མཁས་པ་གང་དེ་ཡི་ལེགས་བཤད་རྣམས་ནི་དངུལ་ཆུའི་ཐིགས་ཕྲེང་སོར་མོས་
བཅོམ་པ་སྟེ་བསྣུར་བ་བཞིན་དུ་འཐོར་ཞིང་ཞིག་པར་གྱུར་ཏོ་ཞེས་པ་ཡིན་་་་་་་
ཀྱང་། གབ་བྱེད་ཐེག་པ་རིམ་གསུམ་དང་བཀྲ་ཤིས་གྲངས་ཞེས་གྲངས་ཀྱི་སྒོ་
ནས་རྨོངས་པར་བྱས་པ་ལྟ་བུ་སྟེ། ས་སྐྱ་བ་མང་ཐོས་ཀླུ་སྒྲུབ་རྒྱ་མཚོ་དང་།
བོད་མཁས་པའི་བླ་མ་འབྲུག་པ་སངས་རྒྱས་རྡོ་རྗེ་གཉིས་རྩོད་པའི་ཚུལ་མཛད་
པ་ལ་དགོངས་པ་ཡིན་ནམ་སྙམ་སྟེ་དཔྱད་པར་བྱའོ།།
ཡང་ན། (རང）འཇིག་རྟེན་རྩེ་མོར་བགྲོད་པའི་དབྱངས་སྙན་ཅན།
བསེ་རུའི་སྣ་ལྡན་མཛེས་པས་རྗེས་སུ་འབྲངས།།
521



ཟླ་བའི་འོད་དཀར་དབུས་གནས་སྔོན་རྗེས་སུ།།
ཚ་བའི་མེ་དང་རི་ཡི་གཟུགས་ཀྱིས་བརྒྱན།། .
ཞེས་པ་འདིར། གབ་བྱ་དཔེ་དེབ་འདིའི་རྩོམ་པ་པོ་རང་ཉིད་ཀྱི་མིང་དུང་
དཀར་ཞེས་པའི་དབྱངས་དང་གསལ་བྱེད་ཀྱི་སྡེ་ཚན་སོ་སོའི་མིང་དང་། སྔོན་
འཇུག་དང་རྗེས་འཇུག་གི་སྒྲ་གདངས་དང་གསལ་བྱེད་ཀྱི་སྡེ་ཚན་བཅས་ཡིན་
ཀྱང་། གབ་བྱེད་གྲངས་ཀྱི་མངོན་བརྗོད་ཀྱི་སྒོ་ནས་བརྗོད་དོན་དངོས་མི་
གསལ་བར་སྒྲིབ་པར་བྱེད་པ་ལྟ་བུའོ།།
གབ་ཚིག་གི་རྒྱན་གྱི་ནང་གསེས་བརྒྱད་པ་རབ་བཏགས་ཀྱི་གབ་ཚིག་ནི།
གང་དུ་ངག་དོན་རྣམ་པ་གཞན།།
སྣང་བ་དེ་ནི་རབ་བཏགས་ཉིད།།
གང་དུ་གབ་བྱ་བརྗོད་པར་བྱ་བའི་ངག་ཚིག་ཚོགས་པའི་དོན་དེ་ག་་་་་་
བྱེད་ཀྱི་རྣམ་པ་གཞན་དུ་རྟོག་ཅིང་སྣང་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
ཡིད་ཀྱི་ཤེས་པ་རྣལ་དུ་ཕེབས་བྲལ་ཞིང་།།
རིག་རིག་ཕྱོགས་སུ་ལྟ་བའི་སྟངས་ཞན་པ།།
ལུས་ཀྱི་འཁྲི་ཤིང་འདར་ལྡན་སྐྱབས་མེད་ལ།།
མཚན་མོ་སྤྱོད་པ་ཁྱོད་ཉིད་བརྩེ་བར་རིགས།།
ཞེས་གབ་བྱ་ཟས་གོས་འཚོལ་སྒྲུབ་ཀྱིས་ཡིད་ཀྱི་ཤེས་པ་རྣལ་དུ་མི་ཕེབས་ཤིང་་་་
སྡུག་ཅིང་ཕོངས་པས་རིག་རིག་ལྟ་བའི་སྟངས་ཞན་ལ། ཟས་ངན་པས་ལུས་
ཀྱི་འཁྲི་ཤིང་འདར་བ་དང་ལྡན་པའི་དབུལ་བོ་སྐྱབས་མེད་བདག་ལ་མཚན་མོ་
སྤྱོད་པ་སྟེ་རྐུན་པོ་ཁྱོད་ཉིད་བརྩེ་བར་རིགས་སོ་ཞེས་རྐུན་པོ་ཞིག་ལ་ཞུ་བ་བྱེད་
522



པའི་དོན་ཡིན་ཀྱང་། གབ་བྱེད་འདོད་ལྡན་འགའ་ཞིག་འདོད་ཆགས་དོན་
དུ་གཉེར་བའི་བློས་སེམས་བག་མི་ཕེབས་ཤིང་མིག་གི་ལྟ་སྟངས་ཞན་ལ་ཆགས་
པས་མྱོས་པའི་ལུས་འདར་བ་དང་ལྡན་པའི་སྐྱབས་མེད་བདག་ལ་མཚན་མོ་་་་
སྤྱོད་པ་སྟེ་འདོད་ཆགས་ཁྱོད་ཉིད་བརྩེ་བར་རིགས་སོ་ཞེས་གབ་བྱའི་བརྗོད་་་་་་
དོན་དང་རྣམ་པ་མཚུངས་པའི་དོན་གཞན་དུ་རྣམ་པར་རྟོག་ཅིང་སྣང་བར་་་་་་
བྱེད་པའི་སྒོ་ནས་རྨོངས་པར་བྱས་པ་ལྟ་བུ་ཡིན་ལ། དེས་ན་འདི་ནི་བརྗོད་དོན་
མཚུངས་པ་དང༌། སྔ་མ་མཐུན་གཟུགས་ཀྱི་གབ་ཚིག་ནི་གཟུགས་མཚུངས་པ་
ཡིན་པའི་ཁྱད་པར་ཕྱེད་པར་བྱའོ། །
ཡང་ན། (རང)གཡོ་མེད་ལུས་མཆོག་དྭངས་གསལ་ཤེལ་མིག་ཅན།།
རླུང་ཤུགས་ལ་བརྟེན་བགྲོད་བྱེད་ཟླུམ་པོར་འཁོར།།
འུར་འུར་སྒྲ་སྒྲོགས་རི་ལམ་འཁྱོག་པོ་རུ།།
དལ་མེད་རྒྱུ་ལ་འཇིགས་པ་མེད་པ་སུ།།
ཞེས་པ་འདིར། གབ་བྱ་ལུས་གཡས་གཡོན་དུ་མ་ཡོ་བར་དྲང་པོར་གནས་ཤིང་
མིག་ལ་མིག་ཤེལ་གྱོན་པ་དང་། རླུང་གི་ཤུགས་ལ་བརྟེན་པའི་རང་བགྲོད་རྐང་
འཁོར་ལ་ཞོན་ཏེ་རྐང་པ་གཉིས་རེས་མོས་སུ་ཟླུམ་པོར་འཁོར་བའི་སྒོ་ནས་རླུང་
ཆེན་འུར་འུར་སྒྲོགས་པའི་རི་ལམ་དོག་པོའི་ནང་དུ་བར་མཚམས་མེད་པར་རྒྱུ་
བ་ལ་འཇིགས་པ་མེད་པ་ཞེས་པ་ཡིན་ཀྱང་། གབ་བྱེད་རླུང་ཤུགས་ཆེ་བའི་རི་
ཤུར་གྱི་ནང་དུ་འགྲོ་བཞིན་པའི་རླངས་འཁོར་ཞིག་བརྗོད་པའི་སྒོ་ནས་དོན་་་་
དངོས་མི་གསལ་བར་བྱས་པ་ལྟ་བུའོ།།
གབ་ཚིག་གི་རྒྱན་གྱི་ནང་གསེས་དགུ་པ་མིང་དུ་འདུས་པའི་གབ་ཚིག་ནི།
གང་དུ་མིང་ལ་སྣ་ཚོགས་དོན།།
523



ལྡན་པས་རབ་བཏགས་མིང་དུ་འདུས།།
ཚིག་སྦྱོར་གང་དུ་གབ་བྱ་གབ་བྱེད་དག་མིང་ཐུན་མོང་དུ་གྱུར་པ་ལ་སྣ་་་་
ཚོགས་པའི་དོན་དུ་མར་འཁྲུལ་ཡང་ལེགས་པར་བརྟགས་ན་མཐར་གབ་བྱའི་་་
མིང་དུ་འདུས་ཤིང་གཞོལ་བ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
ལང་ཚོས་ཁེངས་ལྡན་ཁྱོད་འཇོམས་ཉག་ཕྲན་ཅན།།
ཐོག་མར་པུཊྚེཀ་ཞེས་སྙན་སྒྲོགས་པས།།
བརྣག་དཀའི་ཟུག་རྔུ་སྦྱིན་པར་བྱེད་པ་པོ།།
དཔའ་བོ་མ་ཡིན་གེ་སར་ཅན་ཡང་མིན།།
ཞེས་གབ་བྱ་ལང་ཚོ་དར་བས་ཁེངས་པ་ཁྱོད་ཉིད་འཇོམས་པར་བྱེད་པ་པོ་ཉག་
ཕྲན་ཅན་ཡིན་ལ། འོན་ཀྱང་དེའི་ཐོག་མར་པུབྦེཀ་སྟེ་མེ་ཏོག་ཅེས་པའི་སྒྲ་སྙན་
སྒྲོགས་པར་བྱེད་པས་ན་ཁྱོད་ལ་བརྣག་དཀའ་བའི་འདོད་ཆགས་ཀྱི་ཟུག་རྔུ་་་་
སྦྱིན་པར་བྱེད་པ་པོ་ཉག་ཕྲན་ཅན་དཔའ་བོ་མ་ཡིན་ཞིང་གེ་སར་ཅན་མེ་ཏོག་
ཀྱང་མིན་ནོ་ཞེས་ཡོངས་གཅོད་ཀྱིས་དེ་གཉིས་མིན་པ་དང་། རྣམ་གཅོད་ཀྱིས་
མེ་ཏོག་མདའ་ཅན་ཡིན་པར་བསྟན་ཀྱང་། གབ་བྱེད་བརྗོད་དོན་དངོས་ཀྱི་
མིང་ལ་དོན་གཞན་རྣམ་པ་སྣ་ཚོགས་པར་གོ་ཞིང་རིག་པར་བྱེད་པའི་ཚིག་གིས་
བར་བཅད་ནས་ཉག་ཕྲན་ཅན་དཔའ་བོ་དང་པུཊྚེཀ་མེ་ཏོག་ཁོ་ནར་འཁྲུལ་་་་་
ཞིང་རྨོངས་པར་བྱས་ཀྱང་མཐར་བརྗོད་དོན་དངོས་ལ་གཞོལ་ཞིང་འབབ་པ་
ལྟ་བུ་སྟེ་མིང་གཞན་བར་བཅད་པའི་གབ་ཚིག་ཅེས་ཀྱང་བྱའོ།།
ཡང་ན། (རང》ཀུན་གསལ་ཡོངས་ཁེབས་ཆར་ལྡན་བཞིན་ངོམས་ཤིང་།།
འབྱུང་བཞི་འཐབ་པའི་སྒྲ་དབྱངས་སྒྲོགས་དང་ལྷན།།
524



རྩེ་མོ་ཅན་ལ་རབ་བརྟེན་གཙུག་ཕུད་ཅན།།
ལྟོ་བ་རབ་རྒྱས་དགའ་སྤྲོའི་རྣམ་འགྱུར་འཕེལ།།
ཞེས་པ་འདིར། གབ་བྱ་ནམ་མཁའི་ངོས་སུ་དབྱར་གྱི་ནམ་དུས་འཆར་ཞིང་
འབྱུང་བ་བཞི་འཐབ་པའི་སྒྲ་ལ་འབྲུག་གི་སྐད་དུ་གྲགས་པའི་སྒྲ་དབྱངས་་་་་་
སྒྲོགས་པ་དང་དུས་མཚུངས་སུ་རིའི་འདབས་སུ་ཡོད་པའི་ཁྲོན་པ་ཡང་ཆུ་་་་་
གང་བའི་དགའ་སྤྲོའི་རྣམ་འགྱུར་ངོམ་པ་ཞེས་པ་ཡིན་ཀྱང་། གབ་བྱེད་ནམ་
མཁའི་ངོས་སུ་སྤྲིན་འཁྲིགས་ཤིང་གློག་འཁྱུགས་པ་དང་འབྲུག་སྒྲ་སྒྲོགས་པས་
རི་སུལ་དུ་ཡོད་པའི་རྨ་བྱ་རྣམས་ཀྱང་མངལ་གྱི་ཁུར་འཛིན་པའི་རྣམ་འགྱུར་ལྟོ་
བ་རྒྱས་ཤིང་དགའ་སྤྲོ་འཕེལ་ཞེས་བརྗོད་པའི་སྒོ་ནས་དོན་དངོས་བསྒྲིབས་པ་
ལྟ་བུའོ།།
གབ་ཚིག་གི་རྒྱུན་གྱི་ནང་གསེས་བཅུ་པ་བསྒྲིབས་པའི་གབ་ཚིག་ནི།
ཚིག་ནི་ཆོས་མཚུངས་ལ་རེག་པས།།
དོན་གཞན་སྒྲིབ་བྱེད་བསྒྲིབས་པའོ།།
རྗོད་བྱེད་ཀྱི་ཚིག་ནི་གབ་བྱ་དང་ཆོས་མཚུངས་པའི་གབ་བྱེད་ལ་རེག་པ་
སྟེ་དེ་ཉིད་གསལ་བར་བརྗོད་པས། གབ་བྱེད་ལས་དོན་གཞན་པའི་གབ་བྱ་
སྒྲིབ་པར་བྱེད་པ་ཞིག་ཡིན་ཏེ། །
དེའི་གོ་དོན་གྱི་དཔེར་བརྗོད་ལ་བོད་མཁས་པས།
གྱེན་དུ་དྲངས་པའི་བྱ་བ་རབ་དཀའ་ཞིང་།།
འབད་པ་མེད་ཀྱང་ཐུར་དུ་ངང་གིས་འཇུག།
རང་བཞིན་གཅིག་ཏུ་མི་གནས་གྱ་གྱུའི་ཚུལ།།
ཀུན་ཏུ་སྟོན་དེ་འབབ་ལྡན་མ་ཡིན་ནོ།།
525



ཞེས་གབ་བྱ་གྱེན་ཏེ་ཡ་རབས་ཀྱི་ཕྱོགས་སུ་འདྲེན་དཀའ་ཞིང་འབད་རྩོལ་མ་་་་
བྱས་ཀྱང་ཐུར་ཏེ་ངན་པའི་ཕྱོགས་སུ་ངང་གིས་འཇུག་པར་བྱེད་ལ། རང་
བཞིན་གཅིག་ཏུ་མི་གནས་པར་གྱ་གྱུའི་སྤྱོད་ཚུལ་དུས་ཀུན་ཏུ་སྟོན་པ་དེ་འབབ་
ལྡན་ཏེ་ཆུ་བོ་མ་ཡིན་ནོ། །ཞེས་ཡོངས་གཅོད་ཀྱིས་ཆུ་མ་ཡིན་པ་དང་རྣམ་
གཅོད་ཀྱིས་སྐྱེ་བོ་ངན་པ་སྟོན་པ་ཡིན་ཀྱང་གབ་བྱེད་གྱེན་དུ་འདྲེན་དཀའ་བ་་་
ཐུར་དུ་ངང་གིས་འཇུག་པ། གཅིག་ཏུ་མི་གནས་པར་གྱ་གྱུར་འགྲོ་བ་ཞེས་གབ་
བྱ་དང་ཆོས་མཚུངས་པའི་ཚིག་དུ་མ་དང་མཐར་འབབ་ལྡན་མ་ཡིན་ནོ་ཞེས་་་་
གབ་བྱེད་གསལ་བར་བརྗོད་ནས་བསྒྲིབས་པ་ལྟ་བུའོ།།
ཡང་ན། (རང)འདབ་གཤོག་བཟང་པོས་མྱུར་བའི་ཤུགས་དང་བཅས།།
བར་སྣང་ཁམས་སུ་དྲང་པོར་རྒྱུ་བྱེད་ཅིང་།།
གཉིས་སྐྱེས་མ་ཡིན་ཉག་ཕྲན་ཡང་མིན་པའི།།
ནམ་མཁའི་རྟ་འདིས་གང་འདོད་གནས་སུ་བགྲོད།།
ཅེས་པ་འདིར། གབ་བྱ་འདབ་གཤོག་བཟང་པོ་དང་མྱུར་བའི་ཤུགས་དང་ལྡན་
པའི་སྒོ་ནས་བར་སྣང་གི་ཁམས་སུ་དྲང་པོར་འགྲོ་བའི་ཁྱད་ཆོས་གསུམ་ཐུན་་་་་
མོང་དུ་ཚང་ཞིང་། བྱ་ཡང་མ་ཡིན་ལ་མདའ་ཡང་མ་ཡིན་པའི་ནམ་མཁའི་རྟ་
གནམ་གྲུ་འདིས་རང་ཉིད་གང་འདོད་པའི་གནས་སུ་བགྲོད་པར་བྱེད་དོ་ཞེས་
པ་ཡིན་ཀྱང་། གབ་བྱེད་བྱ་དང་མདའ་གཉིས་གང་ཡང་མ་ཡིན་པའི་ནམ་
མཁའི་རྟ་ཞེས་གནམ་གྲུའི་དངོས་མིང་གསལ་བོར་མ་བརྗོད་པར་སྦས་ནས་་་་་་
བསྒྲིབས་པར་བྱས་པ་ལྟ་བུའོ།། །
གབ་ཚིག་གི་རྒྱན་གྱི་ནང་གསེས་བཅུ་གཅིག་པ་མཐུན་པའི་སྒྲའི་གབ་ཚིག་ནི།
རྣམ་གྲངས་སྒྲ་ནི་བཀོད་པ་ཡིས།།
526



དངོས་མིང་མི་གསལ་མཐུན་པའི་སྒྲ།།
གབ་བྱའི་དོན་དེ་དང་མིང་མཐུན་པའི་སྒྲ་ཡི་རྣམ་གྲངས་གཞན་བཀོད་་་་
ནས། དེས་གབ་བྱའི་དངོས་མིང་མི་གསལ་བའི་ཚུལ་དུ་བསྒྲིབས་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
ཡི་གེ་བཟང་པོས་མངོན་པར་བརྗོད་པ་ཡི།།
ཁམས་ལས་ཡོངས་གྲུབ་རྒྱན་གྱིས་རྣམ་མཛེས་པ།།
ཁྱེད་ཀྱི་གེ་སར་མིང་མཐུན་ཤར་གྱི་རིར།།
ཉིན་མོར་བྱེད་པ་འཕོས་འདྲས་བདག་ཡིད་ཕྲོགས།།
ཞེས་གབ་བྱ་སུ་ཝན་ཞེས་པ་ཡི་གེ་བཟང་པོ་དང་མདོག་བཟང་སྟེ་གསེར་གྱི་་་་་
མིང་དུའང་འཇུག་པ་དང༌། ཀེ་ས་ར་ཞེས་པ་གེ་སར་དང་སྐྲའི་མིང་དུའང་
འཇུག་པས་ན་ཡི་གེ་བཟང་པོའི་མིང་གིས་མངོན་པར་བརྗོད་པའི་གསེར་གྱི་་་་་
ཁམས་ཏེ་རྒྱུ་ལས་གྲུབ་པའི་རྒྱན་གྱིས་རྣམ་པར་མཛེས་པ་ཁྱོད་ཀྱི་གེ་སར་དང་་་་
མིང་མཐུན་པའི་སྐྲ་ཚོགས་འོད་དང་ལྡན་པ་ནི་ཤར་གྱི་རི་རྩེར་ཉིན་མོར་བྱེད་་་
པའི་དཀྱིལ་འཁོར་འཕོས་པ་དང་འདྲ་བས་བདག་ཡིད་ཕྲོགས་སོ་ཞེས་པ་ཡིན་
ཀྱང་། གབ་བྱེད་བརྗོད་བྱའི་དངོས་མིང་གསེར་དང་སྐྲ་ཞེས་པ་གསལ་བར་མ་
བརྗོད་པར། དེ་དང་མིང་མཐུན་པའི་སྒྲའི་རྣམ་གྲངས་ཡི་གེ་བཟང་པོ་དང་གེ་
སར་མིང་མཐུན་ཞེས་བཀོད་ནས་གབ་བྱའི་དངོས་མིང་མི་གསལ་བའི་ཚུལ་དུ་
བསྒྲིབས་པ་ལྟ་བུའོ།།
ཡང་ན། (རང)ཁོར་ཡུག་ཁ་བའི་རྡུལ་བརྩེགས་མཐོན་པོས་བསྐོར།
དུས་བཞིར་སྲིད་པའི་སྒྲོན་མེའི་འོད་སྣང་གསལ།།
རིན་ཆེན་འབྱུང་གནས་གཅིག་ཏུ་བསྡུས་པའི་ལྗོངས།།
527



བསིལ་ལྡན་མིང་མཐུན་ཡུལ་དེ་ལྷག་པར་སྐྱིད།
ཅེས་པ་འདིར། གབ་བྱ་མཐའ་བསྐོར་དུ་གངས་རིས་བསྐོར་བ་དང་། ནམ་ཟླ་
དུས་བཞིར་ཉི་འོད་ཧ་ཅང་གསལ་བ། རྒྱ་མཚོ་ཆེན་པོ་བཞིའི་ཆུ་འགོ་གཅིག་
ཏུ་བསྡུས་པའི་ལྗོངས་ཡིན་པ་བཅས་ཀྱི་ཁྱད་ཆོས་དང་ལྡན་ཞིང་། གངས་རི་
དང་མིང་མཐུན་པའི་བསིལ་ལྡན་ཞེས་གྲགས་པའི་བོད་ལྗོངས་དེ་ལྷག་པར་་་་་
སྐྱིད་དོ་ཞེས་པ་ཡིན་ཀྱང་། གབ་བྱེད་ཁྱད་ཆོས་དེ་དག་དང་ལྡན་པའི་ཡུལ་
ལྗོངས་གཞན་ཞིག་བརྗོད་པའི་ཚུལ་གྱིས་བརྗོད་བྱའི་དོན་དངོས་མི་གསལ་བར་
བསྒྲིབས་པ་ལྟ་བུའོ།།
གབ་ཚིག་གི་རྒྱན་གྱི་ནང་གསེས་བཅུ་གཉིས་པ་རྨོངས་པའི་གབ་ཚིག་ནི།
བརྗོད་དོན་དངོས་སུ་བསྟན་བྱས་ཀྱང་།།
ཚིག་གིས་རྨོངས་བྱེད་རྨོངས་པ་ཡིན།།
ཚིག་སྦྱོར་གང་ཞིག་གབ་བྱའི་དོན་དངོས་སུ་གསལ་བར་བསྟན་པ་ལྟར་་་་་
སྣང་ཡང་ཚིག་སྦྱོར་བྱེད་ཚུལ་གྱི་སྒོ་ནས་བརྗོད་དོན་དངོས་ལ་རྨོངས་པར་བྱེད་
པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
ཁྱིམ་གྱིས་ཡིད་བྱུང་ངེས་པར་བསླབ་གཞིའི་ཚུལ།།
རང་གིར་མཛད་པའི་དུལ་བ་དང་དུ་བཞེས།།
དེ་ཚུལ་མ་ཉམས་མངོན་འདོད་ལས་སྐྱེས་པའི།།
རི་དྭགས་མིག་ཅན་མཆུ་ཡི་སྦྲང་ཆང་གཞིབ།།
ཅེས་གབ་བྱ་བཟའ་མི་མང་པོས་རང་གི་འདོད་པ་དང་ཐ་དད་པའི་བྱ་བ་བྱེད་
པ་འདི་ནི་ཁྱིམ་ན་གནས་པ་རྣམས་ཀྱི་སྐྱོན་ནམ་རང་བཞིན་ཡིན་ནོ་ཞེས་ཡིད་་་་
528



བྱུང་ནས་ངེས་པར་བསླབ་པའི་གཞི་མ་གཤེ་ཡང་སླར་མི་གཤེ། ཁྲོས་ཀྱང་སླར་
མི་ཁྲོ། བརྡེགས་ཀྱང་སླར་མི་རྡེག མཚང་བྲུས་ཀྱང་སླར་ཡང་མི་འབྲུ་བ་སྟེ་དགེ་
སྦྱོར་གྱི་ཆོས་བཞིའི་ཚུལ་རང་གིར་མཛད་པའི་ཞི་དུལ་གྱི་སྤྱོད་པ་དང་དུ་བཞེས་
ལ་དེ་ལྟ་བུའི་སྤྱོད་ཚུལ་མ་ཉམས་པའི་ངོས་ནས་མངོན་འདོད་ལས་སྐྱེད་པའི་རི་
དྭགས་མིག་ཅན་མའི་མཆུ་སྒྲོས་ཀྱི་སྦྲང་ཆང་གཞིབ་པ་སྟེ་འཇིབ་པར་བྱེད་དོ་་་་
ཞེས་གབ་བྱའི་དོན་དེ་མངོན་སུམ་དུ་བསྟན་པ་ལྟར་སྣང་ཡང་གབ་བྱེད་ཁྱིམ་་་་
གྱིས་ཡིད་སྐྱོ་ནས་བསླབ་གཞིའི་ཚུལ་བླང་བ་མ་ཉམས་བཞིན་དུ་བུད་མེད་ཀྱི་་་་
མཆུ་སྒྲོས་འཇིབ་པ་ཇི་ལྟར་ཡིན་སྙམ་དུ་ཚིག་དེས་འཁྲུལ་རྒྱུ་བྱས་ནས་རྨོངས་་་་
པར་བྱས་པ་ལྟ་བུའོ།།
ཡང་ན། (རང)ཟུར་མེད་འཇིག་རྟེན་ཡངས་པའི་སྟེང་འོག་ཏུ།།
གནས་པའི་མི་དག་སྤྱི་བོ་ཐུར་དུ་འཕྱང་།།
ཕན་ཚུན་རྐང་པའི་མཐིལ་གཉིས་ཁ་སྤྲོད་དུ།།
གཏད་ཀྱང་ས་སྟེང་འགྲོ་འོང་བྱེད་པ་ཅི།།
ཞེས་པ་འདིར། གབ་བྱ་ཟླུམ་པོའི་གཟུགས་སུ་འཁོར་བའི་ས་ཡི་གོ་ལ་འདིའི་
ཕྱེད་ཤར་མའི་སྟོད་དུ་རང་ཅག་གནས་ཤིང་། ཕྱེད་ནུབ་མའི་སྨད་དུ་ལཱ་ཏིང་མེ་
གླིང་གི་རྒྱལ་ཁབ་ཨ་ཀེན་ཐིང་གནས་པ་དང་། ང་ཚོའི་རྐང་པ་ས་ལ་གཏད་དེ་
ཡོད་པ་ལྟར། ཁོ་ཚོ་ཡང་ས་ཡི་གོ་ལར་རྐང་པ་གཏད་ནས་གནས་པ་གཉིས་ཕན་
ཚུན་ཁ་སྤྲོད་དུ་ཡོད་ཅིང་། ང་ཚོའི་མགོ་བོ་གནམ་ལ་གྱེན་དུ་གཏད་པ་ལྟར་ཁོ་
ཚོ་ནི་རང་ཉིད་གནས་པའི་ཡུལ་དེའི་གནམ་ལ་མགོ་བོ་ཐུར་དུ་གཏད་ནས་ཡོད་
ཅེས་བརྗོད་རྒྱུ་ཡིན་ཀྱང་། སྟེང་འོག་གི་མི་གཉིས་ཕན་ཚུན་རྐང་པ་ཁ་སྤྲོད་དུ་
གནས་པ་དང་ཁོ་ཚོའི་མགོ་བོ་ཐུར་དུ་བསྟན་པ་འགལ་བའི་ཚུལ་དུ་སྦྱར་ནས་་་
529



རྨོངས་པར་བྱས་པ་ལྟ་བུའོ།།
གབ་ཚིག་གི་རྒྱན་གྱི་ནང་གསེས་བཅུ་གསུམ་པ་ཡོངས་འཕྲོག་གི་གབ་ཚིག་ནི།
ཚིག་སྦྱོར་ཕྲེང་བ་སྔ་མ་ལས།།
ཕྱི་མ་གོ་དགོས་ཡོངས་འཕྲོག་གོ།
རྗོད་བྱེད་ཀྱི་ཚིག་སྦྱོར་ཕྲེང་བརྒྱུད་ལྟར་བྱས་པའི་སྔ་མ་སྔ་མའི་དོན་ཕྱི་མ་
ཕྱི་ནས་འཕྲོག་པ་ལྟར་མི་གསལ་བར་བྱས་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
རི་ཡིག་སྐྱེས་མགོན་དགྲ་བོའི་ཁ་ཟས་ཀྱི།།
རྩ་ལག་ལས་འོངས་བཅུད་ཀྱིས་འཚོ་བའི་ཁྱུ།།
ཁ་འཇོམས་གྲོགས་མིན་འཛིན་ལ་དགའ་རྣམས་དང་།།
ལྷན་ཅིག་གླུ་དང་ཟློས་གར་འགྲན་པ་མཚར།།
ཞེས་པ་གབ་བྱ་རི་ཡིག་སྐྱེས་ལྷ། ལྷའི་མགོན་བརྒྱ་བྱིན། བརྒྱ་བྱིན་གྱི་དགྲ་ལྷ་
མིན་སྒྲ་གཅན། སྒྲ་གཅན་གྱི་ཁ་ཟས་ཉི་མ། ཉི་མའི་རྩ་ལག་སྟེ་གཉེན་པདྨ། དེ་
ལས་འོངས་པའི་བཅུད་སྦྲང་རྩི། དེས་འཚོ་བའི་ཁྱུ་བུང་བ་དང་། ཁ་བ་
འཇོམས་པ་མེ། མེའི་གྲོགས་མིན་པ་ཆུ། ཆུ་འཛིན་པ་སྤྲིན། སྤྲིན་ལ་དགའ་བ་རྨ་
བྱ་སྟེ། དེ་གཉིས་ལྷན་ཅིག་ཏུ་བུང་བའི་གླུ་དང་། རྨ་བྱའི་ཟློས་གར་འགྲན་པ་
ལྟར་གྱུར་པ་ངོ་མཚར་རོ་ཞེས་པ་ཡིན་ཀྱང་གབ་བྱེད་ཚིག་མང་པོའི་ཕྲེང་བ་སྔ་
མ་སྔ་མའི་དོན་ཕྱི་མ་ཕྱི་མས་འཕྲོག་པ་ལྟར་བྱས་ནས་གབ་པ་ལྟ་བུའོ།
ཡང་ན། (རང)རླུང་འབྲས་མེ་ཏོག་ལ་ཆགས་བར་སྣང་ངོས།།
དམའ་བར་ལྡིང་ཚེ་རང་བྱུང་རྫིང་བུའི་ནང་།།
ཐོས་འཛིན་ཡུལ་གྱུར་འདབ་མ་བྲལ་བ་རྣམས།།
530



དེ་ལ་འཕྱ་བའི་སྒྲ་སྐད་ཅི་ཡང་སྒྲོགས།།
ཞེས་པ་འདིར། གབ་བྱ་ཆར་བ་འབབ་རན་པའི་རྟགས་སུ་བྱེའུ་ཁུག་རྟ་བར་
སྣང་དུ་དམའ་བར་ལྡིང་བ་དང༌། རྫིང་བུའི་ནང་གི་སྦལ་བས་དེ་ལ་འཕྱ་བའི་
ཚུལ་གྱིས་སྐད་འབྱིན་པ་ཞེས་བརྗོད་རྒྱུ་ཡིན་ཀྱང་། གབ་བྱེད་རླུང་གི་འབྲས་བུ་
ནི་སྤྲིན་དང་། དེའི་མེ་ཏོག་ནི་ཆར་བ། དེ་ལ་ཆགས་པ་ནི་བྱེའུ་ཁུག་རྟ་ཞེས་
དོན་མི་གསལ་བར་བྱས། ཐོས་འཛིན་ནི་རྣ་བ། དེའི་ཡུལ་ནི་སྒྲ། དེའི་འདབ་
མ་ནི་ལྕེ། ལྕེ་དང་བྲལ་བ་ནི་སྦལ་བ་ཡིན་པའི་ཚིག་གིས་དོན་དངོས་མི་གསལ་
བར་བྱས་པ་ལྟ་བུའོ།།
གབ་ཚིག་གི་རྒྱན་གྱི་ནང་གསེས་བཅུ་བཞི་པ་གཅིག་བསྒྲིབས་པའི་གབ་ཚིག་ནི།
ཚིག་སྦྱོར་གང་དུ་རྟེན་སྦས་ཤིང་།།
བརྟེན་པ་གསལ་བ་གཅིག་བསྒྲིབས་སོ།།
ཚིག་སྦྱོར་གང་དུ་རྟེན་ལུས་ལྟ་བུ་དངོས་སུ་མ་སྨོས་པར་སྦས་ཏེ་བརྟེན་པ་
ཡན་ལག་ལྟ་བུ་གསལ་བར་བྱས་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
ཕྲ་རགས་འབྱུང་བའི་ཁམས་ལས་འདས་གྱུར་ཅིང་།།
ཀུན་ཏུ་མི་སྣང་སྟོང་པ་ཅང་མེད་མིན།།
ཡོན་ཏན་ལྡན་པ་ལ་ལའི་གཟུགས་མཚར་བ།།
བར་སྣང་ཁམས་ལ་དབང་པོའི་གཞུ་བཞིན་སྟོན།།
ཞེས་གབ་བྱ་གཞིའི་ལུས་སེམས་ལ་རགས་པ། ཕྲ་བ། ཤིན་ཏུ་ཕྲ་བ་གསུམ་ཡོད་
པ་ལས་ཕྲ་བ་དང་རགས་པའི་འབྱུང་བ་དང་། འབྱུང་འགྱུར་གྱི་ཁམས་ལས་
འདས་པར་གྱུར་ཅིང་། ཐ་མལ་བའི་མིག་ཡུལ་དུ་དུས་ཀུན་ཏུ་མི་སྣང་བས་སྟོང་
531



པ་ལྟ་བུ་ལ། སྒྱུ་ལུས་ཐོབ་པ་རྣམས་ལ་སྣང་དུ་རུང་བས་མེད་པའང་མ་ཡིན་
ཞིང༌། མཚན་དང་དཔེ་བྱད་ལ་སོགས་པའི་ཡོན་ཏན་དཔག་ཏུ་མེད་པ་དང་
ལྡན་པ་སྒྱུ་མའི་སྐུའི་གཟུགས་མཆོག་ཏུ་མཚར་བ་ནི། བར་སྣང་སྟོང་པའི་
ཁམས་ལས་དབང་པོའི་གཞུ་སྟེ་འཇའ་ཚོན་སྟོན་པ་བཞིན་དུ་དོན་དམ་འོད་་་་་་
གསལ་གྱི་ངང་ལས་ལྡང་བར་བྱེད་དོ་ཞེས་པ་ཡིན་ཀྱང་། གབ་བྱེད་ལ་ལའི་ཞེས་
རྟེན་ནམ་ཡན་ལག་ཅན་སྒྱུ་མའི་སྐུ་གབ་ཅིང་བརྟེན་པའམ་ཡན་ལག་གཟུགས་
མཚར་བ་གསལ་བར་བརྗོད་པ་ལྟ་བུའོ།།
ཡང་ན། (རང)ནགས་ན་རབ་དགའ་བག་ཕེབས་ས་འཛིན་གྱིས།།
མཐོར་འདེགས་བྱུ་རུའི་ཁང་བཟང་མཛེས་པའི་སྤོར།།
གསེར་མདངས་མངོན་པར་བཀྲ་བའི་རྒྱ་ཕིབས་ཀྱི།
འོད་སྣང་ཀུན་གསལ་ཡངས་པའི་མཁའ་ལ་འཕྲོ།།
ཞེས་པ་འདིར། གབ་བྱ་གླང་པོ་ཆེ་གཡས་སུ་འགྱིང་བ་འདྲ་བའི་རིའི་རྩེ་མོས་
མཐོན་པོར་བཏེགས་པའི་པོ་ཏ་ལའི་ཕོ་བྲང་དམར་པོའི་དབུ་རྩེར། གསེར་
མདངས་ལྷམ་མེར་མཛེས་པའི་རྒྱ་ཕིབས་ཀྱི་འོད་ནམ་མཁའ་ལ་འཕྲོ་བ་ཞེས་པ་
ཡིན་ཀྱང་། གབ་བྱེད་གླང་ཆེན་དངོས་སུ་མ་བརྗོད་པར་ནགས་ན་དགའ་བའི་
མིང་གིས་སྦས་ཤིང་། པོ་ཏ་ལའི་ཕོ་བྲང་གི་མིང་བྱེ་བྲག་པ་དངོས་སུ་མ་སྨོས་
པར་བྱུ་རུའི་ཁང་བཟང་ཞེས་འདྲ་བའི་མིང་ཙམ་གྱིས་བསྟན། ཕོ་བྲང་གི་རྒྱ་
ཕིབས་ཀྱི་ཁྱད་ཆོས་གསལ་བོར་སྨོས་ནས་དོན་དངོས་མི་གསལ་བ་ལྟ་བུའོ།།
གབ་ཚིག་གི་རྒྱན་གི་ནང་གསེས་བཅོ་ལྔ་པ་གཉིས་ཀ་བསྒྲིབས་པའི་གབ་ཚིག་ནི།
སྤྱི་སྒྲས་རྟེན་དང་བརྟེན་པ་གཉིས།།
ཡོངས་སྦས་གཉིས་ཀ་བསྒྲིབས་པའོ།།
532



ཚིག་སྦྱོར་གང་དུ་སྤྱི་སྒྲས་བརྗོད་པའི་ཚིག་གིས་རྟེན་དང་བརྟེན་པའི་་་་་་
དངོས་པོ་གཉིས་ཀ་ཡོངས་སུ་སྦས་ནས་དངོས་སུ་མ་བརྗོད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
བླ་ན་མེད་པའི་ཡོན་ཏན་ཚོགས་ཀྱི་གཏེར།།
གང་གིས་ཕངས་པ་མེད་པར་སུ་ཞིག་ལ།།
སྦྱིན་པ་ཡོང་དག་ཕུལ་གྱི་སྒྲ་སྙན་པོ། །
ཐོས་པའི་རྣ་བ་དེ་ཡང་དོན་ལྡན་བྱེད།
ཅེས་གབ་བྱ་བླ་ན་མེད་པ་སྟེ་གོང་ན་མེད་པའི་ཡོན་ཏན་གྱི་ཚོགས་ཀྱི་གཏེར་དུ་
གྱུར་པ་ཟླ་བ་ལྟ་བུས་བུ་དང་ཆུང་མ་དང་ལོངས་སྤྱོད་སོགས་ལྟ་ཅི་ལུས་སྲོག་་་་་
ལའང་ཕངས་པ་མེད་པར་བྲམ་ཟེ་ལ་སྦྱིན་པ་ཡང་དག་པ་སྟེ་ཕྱིན་ཅི་མ་ལོག་པ་
ཕུལ་དུ་བྱུང་བ་བྱིན་པ་དངོས་སུ་མཐོང་བ་རྣམས་ལྟ་ཅི། དེ་འདྲའི་སྙན་གྲགས་
ཀྱི་སྒྲ་སྙན་པོ་ཐོས་པའི་རྣ་བ་དེ་ཡང་དོན་དང་ལྡན་པར་བྱེད་དོ་ཞེས་པ་ཡིན་་་་
ཀྱང་། གབ་བྱེད་གང་གིས་སྦྱིན་པ་སྟེར་བ་པོ་རྒྱལ་པོ་དང༌། སུ་ཞིག་ཅེས་སྟེར་
ཡུལ་བྲམ་ཟེ་གཉིས་ཀ་དངོས་སུ་མ་བརྗོད་པར་སྦས་པ་ལྟ་བུའོ།།
ཡང་ན། (རང)གང་དང་ཉེ་ན་ཚ་གདུང་བཟོད་པར་དཀའ།།
ཁ་དོག་ལྔ་ལྡན་རླུང་ཆེན་གྲོགས་སུ་གྱུར།།
འཁྱོག་པོའི་འགྲོས་ཀྱིས་གྱེན་དུ་འགྲོ་བ་འདི།།
རྐང་གཉིས་ཀུན་གྱི་ཐུན་མོང་ཉེར་མཁོའི་མཆོག།
ཅེས་པ་འདིར། གབ་བྱ་མེ་དང་མེའི་འབྱུང་ཁུངས་ཆུ་དང་ཤིང་གཉིས་གང་
ཡང་མ་བརྗོད་པར་སྦས་ཤིང་། གབ་བྱེད་དེ་དང་ཁྱད་ཆོས་མཐུན་པའི་དངོས་
པོ་བྱེ་བྲག་པ་གཞན་གྱི་མིང་ཡང་མ་བརྗོད་པར་སྤྱི་མིང་ཙམ་ཞིག་བརྗོད་པས་་་་
533



བརྗོད་བྱའི་དོན་དངོས་མི་གསལ་བར་བྱས་པ་ལྟ་བུའོ།།
གབ་ཚིག་གི་རྒྱན་གྱི་ནང་གསེས་བཅུ་དྲུག་པ་ཡོངས་སུ་འདྲེས་པའི་གབ་ཚིག་ནི།
གང་དུ་གབ་ཚིག་སྣ་ཚོགས་པ།། །
འདྲེས་དེ་ཡོངས་འདྲེས་གབ་ཚིག་ཡིན།།
ཚིག་སྦྱོར་གང་ལ་གབ་ཚིག་སྔར་བཤད་པ་རྣམས་ཀྱི་མཚན་ཉིད་སྣ་ཚོགས་
འདྲེས་པས་གཅིག་ཁོ་ནར་ངེས་གཟུང་མི་བྱེད་པ་ཞིག་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
ཁྱོད་ཀྱི་མཛེས་ཆོས་གེ་སར་མིང་ལྡན་པ།།
མཆོད་པར་བྱས་པ་རིན་པོ་ཆེ་ཡི་མིང་།།
མེ་ཡིས་འཁྱུད་དེས་སྲིད་པས་བྱས་པའི་སྐྱོན།།
ཆུ་བོ་རྣམས་ལས་ངེས་པར་སྒྲོལ་བར་བྱེད།
ཅེས་གབ་བྱ་གཞོན་ནུ་ཁྱོད་ཀྱི་མཛེས་ཆོས་སུ་གྱུར་པ་གེ་སར་གྱི་མིང་དང་ལྡན་
པའི་སྐྲ་ཚོགས་ཀྱིས་མཆོད་པར་བྱས་པ་རིན་པོ་ཆེ་ཡི་མིང་དང་ལྡན་པའི་དཀོན་
མཆོག མེ་ཡིས་འཁྱུད་པ་སྟེ་གསུམ་གྱི་གྲངས་དང་ལྡན་པ་དེས་ནི་སྲིད་པ་
འཁོར་བས་བྱས་པའི་སྐྱོན་གྱི་ཆུ་བོ་རྣམས་ལ་ངེས་པར་སྒྲོལ་བར་བྱེད་ནུས་སོ་་་
ཞེས་པ་ཡིན་ཀྱང་། གབ་བྱེད་གེ་སར་ཞེས་པ་སྐུ་དང་གེ་སར། རཏྣ་ཞེས་པ་
དཀོན་མཆོག་དང་རིན་པོ་ཆེ་ལ་འཇུག་པར་བསམས་ནས་གེ་སར་མིང་ལྡན་་་་་
དང་། རིན་པོ་ཆེའི་མིང་ཞེས་མཐུན་པའི་སྒྲའི་གབ་ཚིག་དང་། མེ་ཡིས་འཁྱུད་
ཅེས་གྲངས་ཀྱི་གབ་ཚིག་གཉིས་འདྲེས་པའི་སྒོ་ནས་བསྒྲིབས་པ་ལྟ་བུའོ།།
ཡང་ན། (རང)སོ་མངས་ཤ་ཡི་རལ་པས་སྤྱི་བོ་དང་།།
ལྐོག་མར་རབ་མཛེས་ཟུར་མེད་ལག་པའི་མིག།
534



ནོར་བུའི་མགྲིན་པས་ཟུང་ལྡན་སྒྲ་དབྱངས་སྒྲོགས།།
ཁྱིམ་གནས་བཟང་པོའི་ཡན་ལག་ཅན་དེ་གང་།།
ཞེས་པ་འདིར། གབ་བྱ་ཁྱིམ་བྱ་དེ་ཕོའི་ཁྱད་ཆོས་སྤྱི་བོ་དང་ལྐོག་མ་གཉིས་སུ་
རྩེ་མང་པོ་ཅན་གྱི་ཤ་ཡི་རལ་པ་ཡོད་པ་དང་། མིག་གཉིས་ཟླུམ་པོ་ཡིན་པ།
མགྲིན་པ་ནོར་བུའི་མདོག་ལྟར་བཀྲ་བ། སྐད་གདངས་རིང་པོ་གཉིས་སྒྲོགས་པ།
ཁྱིམ་ན་གནས་པ་སྡེར་མོ་བཟང་པོ་དང་ལྡན་པ་བཅས་ཀྱི་ཁྱད་ཆོས་དངོས་སུ་་་
སྨོས་ནས། དེའི་རྟེན་ཁྱད་གཞི་ཁྱིམ་བྱ་དེ་ཕོ་དངོས་སུ་མ་སྨོས་པས་གཅིག་
བསྒྲིབས་ཀྱི་གབ་ཚིག་དང་། ཟླུམ་པོའི་མིག་གཉིས་ལ་གྲངས་ཀྱི་གབ་ཚིག དེ་
དག་ཚང་མ་མིང་གི་མངོན་བརྗོད་མང་པོའི་སྒོ་ནས་བརྗོད་ཀྱང་། མཐར་
བརྗོད་བྱའི་དོན་ཁྱིམ་བྱ་དེ་ཕོ་ཁོ་ནའི་ཐོག་ཏུ་འབབ་པས་མིང་དུ་འདུས་པའི་་་
གབ་ཚིག་བཅས་གབ་ཚིག་རིགས་མི་འདྲ་བ་གསུམ་འདྲེས་ནས་ཡོད་པ་ལྟ་བུའོ།།
（3)བོད་སྔ་རབས་ཀྱི་ལྡེའུ་དང་དེང་རབས་ཀྱི་གབ་ཚིག
གཞན་ཡང་སྔ་རབས་ལྡེའུ་དང་།
ཡུལ་འགར་ཁེད་ཅེས་གྲགས་པ་ཡི།།
གངས་ལྗོངས་རིག་རྩལ་ལས་འོངས་པའི།།
ངོ་མཚར་གབ་ཚིག་རྣམ་གྲངས་མང་།།
གོང་དུ་བཤད་པའི་གབ་ཚིག་དེར་མ་འདུས་པའི་གབ་ཚིག་གི་རྣམ་གྲངས་
གཞན་ཡང་ཡོད་དེ། 《ཆོས་འབྱུང་མཁས་པའི་དགའ་སྟོན 》སོགས་བོད་ཀྱི་ལོ་
རྒྱུས་མང་པོར། སྔར་བོད་ཀྱི་རྒྱལ་རབས་དགུ་པ་རྒྱལ་པོ་པུ་དེ་གུང་རྒྱལ་གྱི་
དུས་ནས《 རོ་ལངས་གསེར་སྒྲུབ་ཀྱི་སྒྲུང》དང་། ལྡེའུ་སོགས་དར་སོ་ཆེན་པོ་
བྱུང་བར་བཤད་ཅིང་། རྒྱལ་པོ་སྲོང་བཙན་སྒམ་པོས་ལྷ་ས་གཙུག་ལག་ཁང་
535



བཞེངས་སྐབས་གདུང་མའི་ལྡེབས་སུ་སྒྲུང་དང་ལྡེའུ་ནས་བཤད་པའི་རི་མོ་་་་་
མང་པོ་བྲིས་ཡོད་པར་བཤད་པའི་ནང་ནས། དྲང་པོ་ཐེམ་རིས་ལྔ་བ་ཆེ། ཅི་
ཡིན་ཞེས་དྲི་བ་བཀོད་པའི་ལན་དུ། འདེགས་བྱེད་ཀྱི་སྲང་དང་། སྲང་རྡོ་
བཅས་རི་མོར་བྲིས་ཤིང་། པོར་མགོ་མགོ་ཅན་སྐྱེད་ཅིང་རྒྱུགས། ཅི་ཡིན་ཞེས་
དྲི་བ་བཀོད་པའི་ལན་དུ། མཆོད་རྟེན་ཞིག་རི་མོར་བྲིས་པ་དང་། ནག་པོ་ཁ་
གདངས་གདངས་མིག་ཚུམས། །དམར་པོ་སྤུ་མེད་བཅུག་ཅིང་ཕྱུང༌། །ཅི་ཡིན་
ཞེས་དྲི་བ་བཀོད་པའི་ལན་དུ། མགར་བ་ཞིག་གིས་ལྕགས་དམར་པོ་སྐམ་པས་
བཟུང་སྟེ་ཐབ་ཀྱི་ནང་ནས་འདོན་བཞིན་པ་ཞིག་རི་མོར་བྲིས་པ་བཅས་ཡོད་་་་
ཚུལ་གསལ།
དེ་དང་མཚུངས་པར་དཔྱི་ས་དགེ་བཤེས་བློ་གྲོས་རྒྱ་མཚོས་ཀྱང་བོད་མི་་་་
རིགས་རང་གི་ཁྱད་ཆོས་དང་མཐུན་པའི་གབ་ཚིག་མི་འདྲ་བ་བཅུ་དྲུག་གི་་་་་་
དཔེར་བརྗོད་མདོ་སྨད་པ་ཚེ་ཏན་ཞབས་དྲུང་རིན་པོ་ཆེས་མཛད་པའི《 སྙན་ .
ངག་གི་སྤྱི་དོན 》དུ་གསལ་ཞིང་། འདིར་དེའི་ནང་ནས་ཁག་གཉིས་ཙམ་
བཀོད་ན། །
ཐོགས་ཐུག་རེག་པ་བྲལ་བའི་བར་སྣང་དུ།།
སྲིན་གྱི་བུ་དགུ་འདྲེན་པའི་གཞལ་མེད་ཁང་།།
ཡོངས་སྤྲུལ་དབུས་ན་འཁོར་བྲལ་གཙོ་བོའི་ལྷ།།
རིག་རིག་མིག་གིས་ཕྱོགས་བཅུའི་སློབ་མར་ལྟ།།
（དཀྱིལ་འཁོར་བར་སྣང་ཁམས་ན་འདུག །ལྷ་བཟོ་དཀྱིལ་འཁོར་དབུས་
ན་བཞུགས།།)ཅི་ཡིན། (འབུ་སྡོམ）
ཡང་། ཉག་གཅིག་གདུང་འདེགས་འཕྲུལ་གྱིས་ཡོངས་བརྟེན་ཅིང༌།།
536



གསེར་སྦྱངས་རྩིབས་མ་བརྒྱ་ཡིས་ཉེར་མཛེས་པ།།
སུས་ཀྱང་མ་བྱས་རང་བྱུང་དུང་གི་གུར།།
མརྒད་སྤང་གི་ཚལ་ན་རྣམ་པར་བཀྲ།།
(གུར་དཀར་པོར་གསེར་གྱི་རྩིབས་མ་ཅན། །ནང་ཀ་བ་གཅིག་གིས་གནམ་
ལ་འདེགས།)ཅི་ཡིན། (ཤ་མོ)
ཡང་ན། (རང)སྨྲ་ལྕེ་བྲལ་ཡང་གླུ་དབྱངས་ལེན་ལ་མཁས།།
ཚོན་མདངས་མི་འདྲའི་ཀླད་རྩས་ཡོངས་སུ་སྦྲེལ།།
མགོ་མེད་ལུས་པོར་མིག་གིས་ཡོངས་གང་བའི།།
མཉམ་གཤིབས་གྲོགས་པོ་བཟང་པོའི་གཏམ་ལ་ཉན། །ཞེས་པ་ལྟ་བུ།།
(སྒྲ་སྡུད་འཕྲུལ་འཁོར)
ཡང་ན། (རང)ཟུར་གསུམ་རྩིབས་ལ་སྦྲེལ་བའི་རྐང་པ་ཟུང་།
སྔ་ཕྱིར་འཁོར་ཞིང་འགྲོ་བའི་གོམ་སྟབས་ཅན།།
རྣོ་མེད་རྭ་རྩེ་རྒྱབ་ཏུ་ཕྱོགས་པ་ཡི། །
སྤྱི་བོར་ཤེལ་གྱི་མིག་གཅིག་འོད་ཟེར་འཕྲོ།།(རང་བགྲོད་རྐང་འཁོར）
ཞེས་པ་ལྟ་བུས་མཚོན་རང་བྱུང་ཁམས་ན་ཡོད་པའི་སྲོག་ཆགས་དང་སྲོག་་་་་་
ཆགས་མ་ཡིན་པའི་དངོས་པོ་ཚང་མར་སྦྱར་ཆོག་པར་མ་ཟད། དེ་ལ་བརྟེན་
ནས་ལོ་ཆུང་བྱིས་པ་རྣམས་ལ་གབ་ཚིག་གི་སྒོ་ནས་རང་བྱུང་ཚན་རིག་གི་ཤེས་
ཡོན་ངོ་སྤྲོད་བྱས་ཏེ། ཁོ་ཚོའི་བློ་སྒོ་འབྱེད་པ་དང་རིག་གནས་ཀྱི་ཆུ་ཚད་ཇེ་
མཐོར་གཏོང་བར་ཕན་ཐོགས་ཆེན་པོ་ཡོད་དོ།།
537



ས་བཅད་བཞི་པ། སྙན་ངག་གི་སྐྱོན་སེལ་བཤད་པ།
(1)སྙན་ངག་གི་སྐྱོན་བཅུ་སྤྱིར་བཤད་པ།
སྙན་ངག་སྦྱོར་ཚེ་བརྗོད་དོན་དང་།།
བརྗོད་ཚུལ་རྗོད་བྱེད་ཚིག་སྦྱོར་སོགས།།
ཉམས་པས་རྒྱན་དུ་མི་འགྱུར་བ།།
དེ་ནི་སྙན་ངག་སྐྱོན་དུ་འདོད།།
སྙན་ངག་གི་རྩོམ་ཡིག་སྦྱོར་བའི་ཚེ་བརྗོད་བྱའི་དོན་དང་། བརྗོད་ཚུལ་གྱི་
གོ་རིམ། རྗོད་བྱེད་ཀྱི་ཚིག་སྦྱོར་སོགས་བརྡ་སྤྲོད་པའི་ལུགས་དང་མི་མཐུན་
པའི་དབང་གིས་སྙན་ངག་གི་ཚིག་སྦྱོར་མཛེས་པའི་རྒྱན་དུ་མི་འགྱུར་བ་དེ་ནི་་་
སྙན་ངག་མཁན་གྱིས་སྤང་བར་བྱ་དགོས་པའི་སྐྱོན་ཡིན་ནོ།།
(2) སྙན་ངག་གི་སྐྱོན་བཅུའི་དབྱེ་བ་བཤད་པ།
དེ་ལ་བཅུ་སྟེ་དོན་ཉམས་དང་།།
དོན་འགལ་དོན་གཅིག་ཐེ་ཚོམ་ཅན།།
རིམ་ཉམས་སྒྲ་ཉམས་གཅོད་མཚམས་ཉམས།།
སྡེབ་སྦྱོར་ཉམས་དང་མཚམས་སྦྱོར་ཉམས།།
ཡུལ་དུས་སྒྱུ་རྩལ་འཇིག་རྟེན་དང༌།།
རིགས་ལུང་དག་དང་འགལ་བའོ།།
སྙན་ངག་གི་སྐྱོན་དེ་ལ་བཅུ་ཡོད་དེ། ༡དོན་ཉམས་པའི་སྐྱོན། ༢དོན་
538



འགལ་བའི་སྐྱོན། ༣ དོན་གཅིག་པའི་སྐྱོན། ༤ཐེ་ཚོམ་ཅན་གྱི་སྐྱོན། ༥རིམ་པ་
ཉམས་པའི་སྐྱོན། ༦སྒྲ་ཉམས་པའི་སྐྱོན། ༧གཅོད་མཚམས་ཉམས་པའི་སྐྱོན།
༨ སྡེབ་སྦྱོར་ཉམས་པའི་སྐྱོན། ༩ མཚམས་སྦྱོར་ཉམས་པའི་སྐྱོན། ༡༠ ཡུལ་
སོགས་དྲུག་དང་འགལ་བ་བཅས་བཅུའོ།།
（3) སྙན་ངག་གི་སྐྱོན་བཅུ་སོ་སོར་བཤད་པ།
སྐྱོན་བཅུའི་དང་པོ་དོན་ཉམས་པའི་སྐྱོན་ནི།
ཚིག་ཚོགས་མང་ཡང་བརྗོད་དོན་རྣམས།།
འབྲེལ་མི་ཆགས་པ་དོན་ཉམས་སྐྱོན།།
འདི་ནི་སྙན་ངག་རྩོམ་པ་ལ།།
སྐྱོན་ཆེན་ཡིན་པས་དམིགས་བསལ་མེད།།
བརྗོད་དོན་གང་ཞིག་ལ་ཚིག་ཚོགས་ཧ་ཅང་མང་ཡང་། བརྗོད་དོན་སྔ་
ཕྱི་ཕན་ཚུན་འབྲེལ་མ་ཆགས་པ་ཞིག་སྟེ། འདི་ནི་སྙན་ངག་གི་བསྟན་བཅོས་
རྩོམ་པ་ལ་ངེས་པར་དུ་སྤང་དགོས་པའི་སྐྱོན་ཆེན་པོ་ཡིན་པས་དམིགས་བསལ་
གཏན་ནས་མེད་དོ། །
དེའི་གོ་དོན་གྱི་དཔེར་བརྗོད་ལ་བོད་མཁས་པས།
ཆུ་བོ་འདི་རྣམས་ཐུར་དུ་མགྱོགས་པར་རྒྱུག།
བེམ་པོའི་དངོས་ཀུན་རྣམ་རྟོག་གྱ་གྱུར་མེད།།
སྟོན་ཀ་ཟླ་བའི་རང་འོད་ལྷག་པར་གསལ།།
ཁོ་བོ་སྙིང་ལ་ཉལ་བའི་བདེ་བ་འདོད།།
ཡང་ན། (རང)དྲི་ཞིམ་ལྡན་ཚེ་དཔྱིད་ཀྱི་རྒྱལ་མོའི་གླུས།།
མདོངས་མཐའ་ཅན་རྣམས་དགའ་བའི་གར་གྱིས་བྲེལ།།
539



འབྲས་ལྡན་ལྗོན་ཤིང་རྒྱས་པའི་བྲག་རིའི་རྩེར།།
གདོང་ལྔའི་དབང་པོས་སྣ་ཞགས་རིང་དུ་བརྐྱང་། །ཞེས་པ་ལྟ་བུ།
གོང་གསལ་དོན་ཉམས་པའི་སྐྱོན་འདི་ལ་དམིགས་བསལ་མེད་པས་དེའི་དཔེར་
བརྗོད་ཟུར་དུ་མི་དགོས་སོ།།
སྐྱོན་བཅུའི་ནང་གསེས་གཉིས་པ་དོན་འགལ་བའི་སྐྱོན་དང་དེའི་དམིགས་་་་་
བསལ་ནི།
བརྗོད་དོན་སྔ་ཕྱི་ཕན་ཚུན་བར།།
ནང་འགལ་ཡོད་པ་དོན་འགལ་སྐྱོན།།
ཕུལ་བྱུང་རྒྱན་དང་འགལ་རྒྱན་སོགས།།
འགའ་ཞིག་ལ་ནི་དམིགས་བསལ་ཡོད།།
.ཚིག་སྦྱོར་གང་ཞིག་གི་ནང་དུ་བརྗོད་བྱའི་དོན་སྔ་ཕྱི་རྣམས་ཕན་ཚུན་་་་་
འགལ་བར་ཡོད་པ་ཞིག་ཡིན་ཞིང་། དམིགས་བསལ་ཕུལ་བྱུང་གི་རྒྱན་དང་
འགལ་བའི་རྒྱུན་སོགས་འགའ་ཞིག་ལ་སྦྱོར་ཚུལ་མཁས་ན་སྐྱོན་དུ་མི་འགྱུར་བ་
ཡང་ཡོད་པ་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
སྙེད་བཀུར་ནོར་བུའི་ཁྲིར་འཁོད་ཕྱོགས་དང་གླིང་།
རྒྱལ་ཁྱོད་ཆོག་ཤེས་ག་བུར་འཐུལ་བའི་དྲིས།།
ཀུན་ལས་རྣམ་རྒྱལ་འབྱོར་པས་མི་ངོམས་པ།།
འདུ་འཛི་བདུད་ཀྱི་འཆིང་བ་རིང་དུ་བཏང་། །ཞེས་པ་ལྟ་བུ་དང་།
དེའི་དམིགས་བསལ་གྱི་དཔེར་བརྗོད་ལ་བོད་མཁས་པས།
འདོད་ལྡན་སྒེག་མོའི་གཟུགས་གསར་དབང་པོའི་གཞུ།།
540



མཛེས་ཀྱང་འཇིག་པའི་ཆོས་ལ་སུ་ཞིག་ཆགས།།
ཡིད་འོང་སྐྱེ་མཆེད་རྫོགས་པའི་བཞིན་བཟང་མ།།
ནམ་ཞིག་མིག་གི་བདུད་རྩིར་འཐུང་འགྱུར་རམ། །ཞེས་པ་ལྟ་བུའམ།
ཡང་ན། (རང） སྨིན་མའི་གཟུགས་ལྟར་འཁྱོག་པའི་ཉ་རྒྱས་ཟླ།།
རབ་བསིལ་མུན་པ་སེལ་བའི་ཚ་ཟེར་འགྱེད།།
ལྷུང་ལྷུང་དལ་གྱིས་འབབ་པའི་རྒྱ་མཚོ་ཆེ།།
སྒྲ་མེད་རྦ་རླབས་མཐོན་པོ་མཁའ་ལ་འཕྱུར། །ཞེས་པ་ལྟ་བུའམ།
དེའི་དམིགས་བསལ།
ས་སྟེང་སྣང་བྱེད་སྲིད་པའི་སྒྲོན་མེ་ཡིས།།
མུན་པའི་གོ་སྐབས་སྦྱིན་པ་མི་སྲིད་མོད།།
འོན་ཀྱང་མཚན་མོ་རྒྱུ་བའི་མིག་ལམ་དུ།།
ལོང་བའི་གདུང་བ་སྦྱིན་པ་ཆོས་ཉིད་ཡིན། །ཞེས་པ་ལྟ་བུའོ།།
སྐྱོན་བཅུའི་ནང་གསེས་གསུམ་པ་དོན་གཅིག་པའི་སྐྱོན་དང་དེའི་དམིགས་་་་་་
བསལ་ནི།
དགོས་མེད་ཚིག་དང་དོན་ཅི་རིགས།།
བཤད་ཟིན་སླར་བརྗོད་དོན་གཅིག་སྐྱོན།།
དགའ་བའི་རྒྱན་སོགས་སྔར་བརྗོད་དོན།།
སླར་ཡང་བརྗོད་ཀྱང་སྐྱོན་མི་འགྱུར།།
དགོས་པ་ལྷག་པོ་གང་ཡང་མེད་བཞིན་དུ་ཚིག་དང་དོན་ཅི་རིགས་པའི་
སྒོ་ནས་སྔར་བཤད་ཟིན་པ་སླར་ཡང་བརྗོད་པ་ཞིག་ཡིན་ཞིང་། འོན་ཀྱང་
དམིགས་བསལ་དགའ་བའི་རྒྱན་དང་ཉམས་ལྡན་གྱི་རྒྱན་སོགས་འགའ་ཞིག་ལ་
541



སྐྱོན་དུ་མི་འགྱུར་བ་ཡང་ཡོད་དེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
སར་སྐྱེས་ལྗོན་ཤིང་སྡོང་བོའི་གེལ་བའི་རྩེར།།
སྙན་པའི་གླུ་དང་དབྱངས་ཀྱི་འགྱུར་ཁུག་ཅན།།
འདབ་ལྡན་དཔྱིད་ཀྱི་ཕོ་ཉ་ཀོ་ཀི་ལ།།
སྔོ་ལྗང་འདབ་གཤོག་སྒྲོ་ཚོགས་ངོམ་བཞིན་རྒྱུ། །ཞེས་པ་ལྟ་བུ་དང་།
དེའི་དམིགས་བསལ་གྱི་དཔེར་བརྗོད་ལ།
ཐར་པ་འདོད་པས་ཡིད་དྲངས་དབེན་པའི་གནས།།
ལྷ་དང་གྲུབ་པས་བསྟེན་འོས་ཡིད་ལ་དྲན།།
བག་ཕེབས་ལྗོན་པའི་གྲིབ་བསིལ་ཡིད་ལ་དྲན།།
གཙང་མའི་ཆབ་རྒྱུན་བདེར་འབབ་ཡིད་ལ་དྲན། །ཞེས་པ་ལྟ་བུའམ།
ཡང་ན། (རང）རྡུལ་གྱི་ཁ་ལོ་ནམ་མཁའི་དབུགས་ཆེན་གྱིས།།
ཀུན་ཁྱབ་ནམ་མཁའ་ཡངས་པོར་རྒྱུ་བའི་ཚེ།།
སྣང་བའི་བདག་པོ་ཉི་མའི་བཞིན་རས་ཀྱང་།།
འགྲིབ་བྱེད་ས་རྡུལ་ཐལ་བས་བར་སྣང་ཁེབས། །ཞེས་པ་ལྟ་བུའམ།
དེའི་དམིགས་བསལ།
རང་བྱུང་ནོར་བུའི་གཏེར་ཁས་བོད་ལྗོངས་ཁྱབ།།
འཛད་མེད་ཆུ་མཚོའི་རྒྱུན་གྱིས་བོད་ལྗོངས་ཁྱབ།།
རྣམ་མང་འབྲུ་རིགས་བཟང་པོས་བོད་ལྗོངས་ཁྱབ།།
མདུན་ལམ་འོད་སྟོང་ལྡན་པས་བོད་ལྗོངས་ཁྱབ། །ཅེས་པ་ལྟ་བུའོ།།
སྐྱོན་བཅུའི་ནང་གསེས་བཞི་པ་ཐེ་ཚོམ་ཅན་གྱི་སྐྱོན་དང་དེའི་དམིགས་བསལ་ནི།
542



རྗོད་ཚིག་གང་གིས་བརྗོད་དོན་ལ།།
ཐེ་ཚོམ་སྐྱེད་བྱེད་ཐེ་ཚོམ་སྐྱོན།།
མཚུངས་པར་སྟོན་དང་རབ་རྟོག་ལ།།
ཐེ་ཚོམ་ཚིག་བརྗོད་སྐྱོན་མི་འགྱུར།།
རྗོད་བྱེད་ཀྱི་ཚིག་གང་གིས་བརྗོད་བྱའི་དོན་དངོས་ལ་ངེས་པ་སྐྱེད་མ་་་་་
ཐུབ་པའི་སྟེང་དུ་སླར་ཡང་ཐེ་ཚོམ་སྐྱེད་པར་བྱེད་པ་ཞིག་ཡིན་མོད། འོན་
ཀྱང་དཔེ་དོན་གཉིས་མཚུངས་པར་སྟོན་པ་དང་རབ་རྟོག་གི་རྒྱུན་ལྟ་བུ་ལ་ནི་
ཐེ་ཚོམ་གྱི་ཚིག་བརྗོད་པ་ཚིག་རྒྱན་དུ་འགྲོ་བ་མ་གཏོགས་སྐྱོན་དུ་མི་འགྱུར་བ་
ཡང་ཡོད་དེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
སྐྱེད་མོས་ཚལ་ནང་སྦྲང་རྩིའི་ཕོ་ཉ་ནི།།
འདབ་མ་རབ་རྒྱས་ཡན་ལག་རྣམ་འགྱུར་གྱིས།།
མངོན་འདོད་བསླབ་པ་སྟེར་མོད་དེ་རང་ཉིད།།
སྲོག་དང་བཅས་པ་ཡིན་མིན་ཆ་མ་འཚལ། །ཞེས་པ་ལྟ་བུ་དང་།
དེའི་དམིགས་བསལ་གྱི་དཔེར་བརྗོད་ལ།
ཡི་གེ་ཀཿ ཞེས་འབྱུང་བ་ཆེན་པོ་ཡི།།
རང་བཞིན་རླུང་དག་འགྲོ་འོང་ལས་བྱེད་པའི།།
གཉིས་སྐྱེས་འདི་དག་འགྲོ་བའི་གནས་ཚུལ་གྱིས།།
མི་རྟག་གཡོ་བའི་རང་བཞིན་མཚོན་པར་བྱས། །ཞེས་པ་ལྟ་བུའམ།
ཡང་ན། (རང)རླུང་ཤུགས་ལ་བརྟེན་བར་སྣང་ཡངས་པོ་རུ།།
མྱུར་བར་འགྲོ་བའི་ངོ་མཚར་གཤོག་རྩལ་འདིས།།
543



རབ་གསལ་མིག་ཀྱང་འཁྲུལ་བའི་ལྟད་མོའི་དཔལ།།
སྦྱིན་འདི་སྒོ་ལྡན་ཡིན་མིན་ཤེས་པར་དཀའ། །ཞེས་པ་ལྟ་བུའམ།
དེའི་དམིགས་བསལ། །
འོད་གསལ་འཁྱོག་པོར་རབ་འབར་ནམ་མཁའི་གློག།
ཚ་གྲང་མཁའ་དབུགས་འཐབ་པའི་རྟེན་འབྲེལ་ཞེས།།
ཡོངས་སུ་གྲགས་ཀྱང་སྔོན་རབས་གཏམ་རྒྱུད་ལས།།
སྤྲིན་གྱི་ལྕག་མར་བརྗོད་པའི་རྒྱུ་མཚན་ཅི། །ཞེས་པ་ལྟ་བུའོ།།
སྐྱོན་བཅུའི་ནང་གསེས་ལྔ་པ་གོ་རིམ་ཉམས་པའི་སྐྱོན་དང་དེའི་དམིགས་་་་་་་
བསལ་ནི།
མདོར་བསྟན་ཇི་བཞིན་རྒྱས་བཤད་དུ།།
མ་བྱུང་གོ་རིམ་ཉམས་པའི་སྐྱོན།།
དགོས་དབང་མདོར་བསྟན་རྒྱས་བཤད་གཉིས།།
གོ་རིམ་བཟློག་ཀྱང་སྐྱོན་མི་འགྱུར།།
ཚིག་སྦྱོར་གང་དུ་མདོར་བསྟན་གྱི་གོ་རིམ་ཇི་ལྟར་བཀོད་པ་བཞིན་རྒྱས་་་
བ ཤད་ཀྱི་སྐབས་སུ་རིམ་པ་མི་མཐུན་པར་བཀོད་པ་ཞིག་ཡིན་ཀྱང་དགོས་པའི་
དབང་གིས་གསལ་བཤད་བྱེད་ཚུལ་མི་འདྲ་བ་བྱེད་དགོས་ཚེ་མདོར་བསྟན་་་་་་
རྒྱས་བཤད་གཉིས་ཀྱི་གོ་རིམ་མི་མཚུངས་ཀྱང་སྐྱོན་མེད་པ་ཡང་ཡོད་དེ། །
དེའི་གོ་དོན་གྱི་དཔེར་བརྗོད་ལ་བོད་མཁས་པས།
བདུད་འདུལ་ཐུབ་པའི་དབང་དེས་གདུལ་བྱ་ཡི།།
མོས་པ་མཆོག་དམན་འབྲིང་པོའི་ལམ་གསུམ་དུ།།
འཚམས་པའི་བསླབ་བྱ་སོ་སོར་ཐར་པ་དང་།།
544



བྱང་སེམས་སྔགས་ཀྱི་འདུལ་བ་དེ་དེ་བསྟན། །ཅེས་པ་ལྟ་བུ་དང་།
དེའི་དམིགས་བསལ་གྱི་དཔེར་བརྗོད་ལ།
གང་ཞིག་མཐོ་རིས་ཐར་པ་མངོན་འདོད་ཕྱིར།།
སྦྱིན་ཚུལ་བསྒོམས་པ་ལས་བྱུང་བསོད་ནམས་ཀྱི།།
ཐོག་མཐའ་ཡོན་ཏན་ཁྱད་པར་གཞན་སྒྲུབ་ཀྱང་།།
བར་མ་ཁོ་ན་དལ་འབྱོར་རྟེན་གྱི་རྒྱུ། །ཞེས་པ་ལྟ་བུའམ།
ཡང་ན། (རང) སྒྲ་གདངས་རྩོལ་ཤུགས་ཆེ་དང་མཉམ་པ་དང་།།
ཞན་པའི་དབང་གིས་གསལ་བྱེད་སུམ་ཅུ་ལ།།
ཕོ་མོ་མ་ནིང་སྡེ་ཚན་ཕྱེད་བརྒྱད་དུ།།
འབྱེད་འདི་གངས་ལྗོངས་སྐད་ཀྱི་སྲོལ་དང་མཐུན། །ཞེས་པ་ལྟ་བུའམ།
དེའི་དམིགས་བསལ།
ཁོར་ཡུག་ཆ་རྐྱེན་སྐྱེས་སྟོབས་ཤེས་རབ་དང་།།
རང་རྟོགས་ལྡན་པའི་འབད་བརྩོན་རྣམ་པ་གསུམ།།
དེ་ལས་ཐ་མ་ཡོན་ཏན་ཀུན་གྱི་གཞི།།
དང་པོ་གཉིས་ཀྱང་དེ་ཡི་གྲོགས་སུ་དགོས། །ཞེས་པ་ལྟ་བུའོ།།
སྐྱོན་བཅུའི་ནང་གསེས་དྲུག་པ་སྒྲ་ཉམས་པའི་སྐྱོན་དང་དེའི་དམིགས་བསལ་ནི།
རྗོད་བྱེད་རྣམ་དབྱེ་ཚིག་ཕྲད་སོགས།།
སྦྱོར་ཚུལ་ལོག་པ་སྒྲ་ཉམས་སྐྱོན།།
དགོས་པའི་དབང་གིས་སྦྱོར་ཚུལ་གཞན།།
བྱས་ཀྱང་རེས་འགའ་སྐྱོན་མི་འགྱུར།།
རྗོད་བྱེད་ཀྱི་ཚིག་གང་དུ་རྣམ་དབྱེའི་ཚིག་ཕྲད་སོགས་སུམ་ཅུ་པ་དང་་་་་་
545



རྟགས་ཀྱི་འཇུག་པ་སོགས་སྐད་ཡིག་གང་དང་གང་གི་བརྡ་སྤྲོད་པའི་ལུགས་་་་་
སྲོལ་ལས་ཉམས་པ་ཞིག་ཡིན་ཀྱང་སྐབས་རེར་རྣམ་དབྱེའི་ཚིག་ཕྲད་སོགས་་་་་་
སྦྱོར་ཚུལ་གཞན་བྱས་ཀྱང་སྒྲ་ཉམས་པའི་སྐྱོན་དུ་མི་འགྱུར་བ་ཡང་ཡོད་དེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
སྨན་ཤར་སྒོ་བཟང་མ་ཁྱོད་དོ་རའི་རྒྱན།།
སྟག་ཤར་ཡོངས་ཀྱི་སྙིང་སྡུག་བུ་མོའི་གཙོ།།
རྒྱང་གླུ་བདེ་བར་འཁྱུག་པའི་གླུ་གཞས་ཀྱིས།།
ལྷ་ཡུལ་མཛེས་མའི་ཁེངས་པ་འཕྲོག་གིས་དོགས། །ཞེས་པ་ལྟ་བུ་དང་།
དེའི་དམིགས་བསལ་ཀྱི་དཔེར་བརྗོད་ལ།
རྩེ་དགའི་ས་གཞིར་ལུས་ཕྲ་མཚར་སྡུག་ཅན།།
ཁྱོད་མཐོང་མིག་ལ་བདུད་རྩིའི་ཆར་འབེབས་པ།།
གཞན་ཡིད་འཕྲོག་པའི་བྱ་བ་ཡོངས་རྫོགས་འདི།།
རྒྱན་དང་གོས་ཀྱི་ཁྱད་པར་ལས་བྱུང་མིན། །ཞེས་པ་ལྟ་བུའམ།
ཡང་ན། (རང）འབྲས་ལྡན་སྟོན་ལ(གྱི)ནམ་མཁའ་དྭངས་པའི་ངོས།།
དྲི་བྲལ་ཟླ་བར(བའི)བཞིན་རས་ལྷག་པར་གསལ།།
ལང་ལོང་སྤྲིན་དཀར་ཚོགས་ནས(ཀྱིས)རི་བོའི་རྩེ(རྩེར)།
འགྱིང་ཞིང་གཡོ་བའི(ན）འབྲུ་ཆང་འཐུང་དུས་སླེབས། །ཞེས་པ་ལྟ་
བུའམ།
དེའི་དམིགས་བསལ།
ཆུ་འཛིན་ཁྲོད་ནས་དབྱར་རྔའི་སྒྲ་བསྒྲགས་ཚེ།།
རྨ་བྱའི་ཚོགས་རྣམས་དགའ་བས(བའི》གླུ་ལེན་ཞིང་།།
546



མཇུག་སྒྲོ་ཟླུམ་པོར་བསྒྲེངས་པའི་རྣམ་འགྱུར་གྱིས།།
སྐྱེ་བོ་ཀུན་ལས(ལ)ངོ་མཚར་ལྟད་མོ་བསྟན། །ཞེས་པ་ལྟ་བུའོ།།
སྐྱོན་བཅུའི་ནང་གསེས་བདུན་པ་གཅོད་མཚམས་ཉམས་པའི་སྐྱོན་དང་དེའི་་་་
དམིགས་བསལ་ནི།
ངལ་གསོ་ཡོད་མེད་ལུགས་དང་འགལ།།
དེ་ནི་གཅོད་མཚམས་ཉམས་པའི་སྐྱོན།།
རེས་འགའ་རྐང་མཐའི་མཚམས་སུ་ནི།།
ངལ་གསོ་མ་བྱས་སྐྱོན་མི་འགྱུར།།
ཚིགས་བཅད་ཀྱི་ཚིག་རྐང་སྔ་ཕྱིའི་བར་ངལ་གསོ་ཐོབ་པའི་གནས་སུ་་་་་
གཅོད་མཚམས་མ་བྱས་པར་སྔ་ཕྱི་སྦྲེལ་བའམ། ཚིག་རྐང་གི་དབུས་དང་
མཐའི་མིང་དང་རྣམ་དབྱེ་བར་གཅོད་མཚམས་བྱས་པ་དང་། མིང་གི་དབུས་
སུ་གཅོད་མཚམས་བྱས་པ་ཞིག་ཡིན་ཀྱང་བྱེད་ཚིག་དང་བྱ་ཚིག་གི་བར་དུ་་་་་་
གཅོད་མཚམས་བྱས་ཀྱང་སྐྱོན་དུ་མི་འགྱུར་བ་ནི་དམིགས་བསལ་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
རྒྱལ་བའི་ཡུམ་མཆོག་གྱུར་དབྱངས་ཅན་ལྷ་མོ།།
མཛེས་སྡུག་དཔལ་ཕུན་ཚོགས་པ་གང་དེ་ཡི།།
ཕྱག་སོར་གྱིས་བསྣུན་ཏམ་བུ་ར་དབྱངས་ཀྱིས།།
ཐོས་པ་འཛིན་བདུད་རྩི་ཡིས་ཁེངས་པར་མཛོད། །ཅེས་པ་ལྟ་བུ་དང་། །
དེའི་དམིགས་བསལ་གྱི་དཔེར་བརྗོད་ལ།
དུས་གསུམ་གཤེགས་ཡུམ་རྡོ་རྗེ་དབྱངས་ལྷ་མོ།། ་
མཚན་དཔེ་རབ་རྫོགས་མཛེས་པའི་ཕྱག་སོར་གྱིས།།
547



འགྱིང་ཞིང་བསྒྱུར་བའི་དྲི་ཟའི་པི་ཝང་སྒྲས།།
ཐོས་འཛིན་བདུད་རྩིས་ཁེངས་པར་བགྱིད་འཚལ་ལོ། །ཞེས་པ་ལྟ་
བུའམ།
ཡང་ན། (རང)བརྗིད་ཆགས་པའི་གངས་རི་མཐོན་པོའི་རྩེ་ནས།།
ཕྱོགས་བཞིར་འབབ་ཆུ་ཀླུང་གྲགས་ཅན་བཞི་ཡང་།།
མཐའ་ཡས་པའི་རྒྱ་མཚོ་ཆེན་པོ་རྣམས་ལ།།
ཕྱོགས་གཅིག་ཏུ་འདུས་པ་དེ་ངོ་མཚར་ཆེ། །ཞེས་པ་ལྟ་བུའམ།
དེའི་དམིགས་བསལ།
མཐོ་བརྗིད་གངས་རི་མཐོན་པོའི་རྩེ་མོ་ནས།།
ལྷུང་ལྷུང་དུ་འབབ་ཆུ་ཀླུང་གྲགས་ཅན་བཞི།།
མཐའ་ཡས་རྒྱ་མཚོ་ཆེན་པོར་ཕྱོགས་གཅིག་ཏུ།།
འདུས་ཤིང་དེ་ཡི་རླངས་པ་ཆར་དུ་གྱུར། །ཅེས་པ་ལྟ་བུའོ།།
སྐྱོན་བཅུའི་ནང་གསེས་བརྒྱད་པ་སྡེབ་སྦྱོར་ཉམས་པའི་སྐྱོན་དང་དེའི་་་་་་་་་
དམིགས་བསལ་ནི།
ཚིགས་བཅད་རྐང་བཞིའི་ཡིག་འབྲུའི་གྲངས།།
མི་མཉམ་སྡེབ་སྦྱོར་ཉམས་པའི་སྐྱོན།།
འདི་ཡང་ཚིགས་བཅད་སྙན་ངག་ལ།།
སྐྱོན་ཆེན་ཡིན་པས་དམིགས་བསལ་མེད།།
ཚིགས་བཅད་ཀྱི་རྐང་པ་བཞིའི་ཡིག་འབྲུའི་གྲངས་མང་ཉུང་མི་མཉམ་་་་་
པར་ཆད་ལྷག་ཤོར་བ་ཞིག་ཡིན་ལ་འདི་ནི་ཚིགས་བཅད་ཀྱི་སྙན་ངག་རྩོམ་པའི་
ཚེ་སྐྱོན་ཆེན་པོ་ཡིན་པས་སྐྱོན་དུ་མི་འགྱུར་བའི་དམིགས་བསལ་མེད་དེ།
་
548



དེའི་གོ་དོན་གྱི་དཔེར་བརྗོད་ལ་བོད་མཁས་པས། །
ཟིན་མེད་འདི་སྣང་འཁྲུལ་བའི་བྱ་བྱེད་མང་།།
རྒྱ་མཚོ་ཆུ་ཡི་གཉེར་མ་ལྟ་བུར།།
འཛད་མེད་ཉིན་རེ་བཞིན་དུ་རྣམ་འཕེལ་ལ།།
བཏང་ནས་ཞི་བའི་གནས་འགྲོ་དེ་བསྔགས་འོས། །ཞེས་པ་ལྟ་བུ་དང་།
ཡང་ན། (རང》མཐའ་མེད་ཚང་ཚིང་འཁྲིགས་པའི་ནག་ཁྲོད་ནས།།
མི་སྲུན་སྟག་མོ་ངར་བའི་སྒྲ་ཞིག། །
འུར་འུར་སྒྲོགས་པས་སྡར་མའི་སྙིང་འགས་ཀྱང་།།
འཇིགས་མེད་དཔའ་བོའི་བ་སྤུའི་རྩེ་ཡང་མི་གཡོ། །ཞེས་པ་ལྟ་བུའོ།།
སྐྱོན་བཅུའི་ནང་གསེས་དགུ་པ་མཚམས་སྦྱོར་ཉམས་པའི་སྐྱོན་དང་དེའི་་་་་༌༌
དམིགས་བསལ་ནི།
དབྱངས་གསལ་རྣམ་བཅད་མཚམས་སྦྱོར་སོགས།།
ལོག་པ་མཚམས་སྦྱོར་ཉམས་པའི་སྐྱོན།།
བོད་སྐད་རྣམ་དབྱེ་ལས་གཞན་པའི།།
ཚིག་ཕྲད་སྦྱོར་ཚུལ་ཉམས་པ་སྟེ། །
འདི་ཡང་སྙན་ངག་སྦྱོར་བའི་ཚེ།།
སྐྱོན་ཆེན་ཡིན་པས་དམིགས་བསལ་མེད།།
རྒྱ་གར་སྐད་ཀྱི་དབང་དུ་བྱས་ན། ཚིག་སྦྱོར་གང་དུ་དབྱངས་དང་གསལ་
བྱེད་རྣམ་བཅད་ཀྱི་མཚམས་སྦྱོར་བ་དེ་ལ་རྒྱུ་མཚན་གཞན་མེད་བཞིན་དུ་་་་་་
མཚམས་སྦྱོར་མ་བྱས་པ་ཞིག་ལ་ཟེར་ཞིང༌། བོད་སྐད་ལ་ནི་ཚིག་སྦྱོར་གྱི་ནང་
དུ་རྣམ་དབྱེ་ལས་གཞན་པའི་ཚིག་ཕྲད་སྦྱོར་ཚུལ་སུམ་རྟགས་དག་གསུམ་གྱི་་་་་
549



གཞུང་དང་མ་མཐུན་པ་ཞིག་སྟེ། འདི་ཡང་སྙན་ངག་རྩོམ་པའི་ཚེ་ངེས་པར་དུ་
སྤང་དགོས་པའི་སྐྱོན་ཆེན་པོ་ཡིན་པས་དམིགས་བསལ་མེད་ལ། རྒྱ་གར་སྐད་
ཀྱི་དབང་དུ་བྱས་པའི་མཚམས་སྦྱོར་ཉམས་པའི་སྐྱོན་གྱི་དཔེར་བརྗོད་ནི་སྙན་
ངག་གི་དཔེར་བརྗོད་མང་ཆེ་བར་གསལ་བས་འདིར་མ་བཀོད་ཅིང་། བོད་
སྐད་ཀྱི་དབང་དུ་བྱས་པའི་མཚམས་སྦྱོར་ཉམས་པའི་སྐྱོན་གྱི་དཔེར་བརྗོད་ལ།
བོད་མཁས་པས།
བསོད་ནམས་མཐུ་ལས་ཛ་ཡ་ཨི་ཤྭ་ར།།
ཆེན་པོའི་དཔལ་གྱིས་གསེར་ལྡན་དགའ་མའི་ཁྱོན།།
མ་ལུས་དགེ་བ་རྣམ་བཅུའི་བཀའ་ཁྲིམས་ཀྱིས།།
ཕྱག་རྒྱས་འདེབས་དེ་མངའ་བདག་ཁྲི་རལ་པ། །ཞེས་པ་ལྟ་བུའམ།
ཡང་ན། (རང)གང་དུ་(དང)ཕྲད་ན་འཕྲལ་དུ་སྲེག་བྱེད་དེ(ཅིང)།།
མཁའ་རླུང་ལ་བརྟེན་དུ་བའི་ཏོག་ལྡན་དང(དེ)།།
མི་ཡི་རིགས་དག(ཀུན》འཚོ་གནས་ཉེར་སྤྱད་ཀྱང(དམ》།།
ཡང་ན་གནོད་པའི་གཞིར་འགྱུར་ངེས་པ་ཅི། །ཞེས་པ་ལྟ་བུའོ།།
སྐྱོན་བཅུའི་ནང་གསེས་བཅུ་པ་ཡུལ་སོགས་དྲུག་དང་འགལ་བའི་སྐྱོན་དང་་་་
དམིགས་བསལ་བཅས་སོ་སོར་བཤད་པ།
ཡུལ་སོགས་དྲུག་དང་འགལ་བའི་སྐྱོན་གྱི་དང་པོ་ཡུལ་དང་འགལ་བའི་་་་
སྐྱོན་དང་དམིགས་བསལ་ནི། །
རི་ནགས་ལ་སོགས་ཡུལ་དེ་ཡི།།
ཚུལ་དང་མི་མཐུན་ཡུལ་དང་འགལ།།
དམིགས་བསལ་ནུས་པས་ཁྱད་པར་འགའ།།
550



འབྱུང་བར་བརྗོད་ཀྱང་སྐྱོན་མི་འགྱུར།།
ཚིག་སྦྱོར་གང་དུ་རི་དང་ནགས་ཚལ་ལ་སོགས་པའི་ཡུལ་དེ་ཡི་གནས་་་་་
ཚུལ་དངོས་དང་མི་མཐུན་པར་གང་བྱུང་དུ་བརྗོད་པ་ཞིག་ཡིན་ཞིང་། འོན་
ཀྱང་དམིགས་བསལ་གྱི་ནུས་པ་གཞན་ཞིག་ལ་བརྟེན་ནས་ཡུལ་དེར་དངོས་པོ་
ཁྱད་པར་ཅན་འགའ་ཞིག་འབྱུང་བར་བརྗོད་ཀྱང་སྐྱོན་མེད་པ་ཡིན་དེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
ལྷོ་མོན་ནགས་ཀྱི་འབྲོང་བུ་རྭ་སྔོན་དང་།།
བྱང་ཕྱོགས་ཁ་བའི་རིར་རྒྱུ་གླང་ཆེན་གཉིས།།
བི་དགྷ་ཡི་ཚང་ཚིང་ནགས་ཁྲོད་ན།།
ཛཱ་ཏིའི་མེ་ཏོག་མཛེས་པའི་དཔལ་ལ་ཆགས། །ཞེས་པ་ལྟ་བུ་དང་།
དེའི་དམིགས་བསལ་གྱི་དཔེར་བརྗོད་ལ། །
ཕྱག་ན་པདྨོ་ཅན་གཤེགས་དམྱལ་བའི་གནས།།
བུང་བའི་ཚོགས་ཆེན་རབ་དཀྲིགས་འཇམ་པའི་སྒྲ།།
སྒྲོགས་པ་པདྨོའི་རྫིང་བུ་ཡིད་འོང་གིས།།
ཡོངས་བརྟེན་ཆར་ཟིམ་དལ་གྱིས་འབབ་པར་གྱུར། །ཅེས་པ་ལྟ་བུའམ།
ཡང་ན། (རང》ལྷུན་ཆགས་བྲག་གི་ས་འཛིན་མཐོན་པོའི་རྩེར།།
རབ་རྒྱས་ཙན་དན་ནགས་ཚལ་མཛེས་པའི་དྲུང་།།
ཡིད་འོང་རྐང་པ་དྲུག་པའི་ཁྱུ་ཚོགས་རྣམས།།
འཁོར་ཞིང་ལྡིང་བས་མེ་ཏོག་བཅུད་ཀུན་བསྡུས། །ཞེས་པ་ལྟ་བུའམ།
དེའི་དམིགས་བསལ།
བགྲང་ཡས་རྒྱུ་སྐར་ཚོགས་པའི་འཇིག་རྟེན་ཁམས།།
551



འཁོར་བསྐྱོད་ངོ་མཚར་སྟོང་གི་ལྟད་མོ་ཆེ།།
རབ་གསལ་རྒྱང་མཐོང་ཤེལ་མིག་ཆུང་ངུ་འདི༎
མི་ཡི་རིགས་ཀྱི་བློ་གྲོས་རྩལ་ལས་བསྐྲུན། །ཞེས་པ་ལྟ་བུ།
གཉིས་པ་དུས་དང་འགལ་བའི་སྐྱོན་དང་དེའི་དམིགས་བསལ་ནི།
ཉིན་མཚན་ལ་སོགས་དུས་སྐབས་དེའི།།
ཚུལ་དང་མི་མཐུན་དུས་དང་འགལ།།
རེས་འགའ་དུས་མིན་དངོས་པོ་འགའ།།
འབྱུང་སྲིད་དེ་བརྗོད་སྐྱོན་མ་ཡིན།།
ཚིག་སྦྱོར་གང་དུ་ཉིན་མཚན་སོགས་དུས་སྐབས་དེའི་གནས་ཚུལ་དངོས་
དང་མི་མཐུན་པར་གང་བྱུང་དུ་བརྗོད་པ་ཞིག་ཡིན་ཞིང་། འོན་ཀྱང་སྐབས་
འགའ་རེར་རྒྱུན་ལྡན་གྱི་དུས་སྐབས་དང་མི་མཐུན་པའི་སྣང་ཚུལ་འགའ་ཞིག་
འབྱུང་སྲིད་པས་དེ་འདྲ་བརྗོད་བྱར་བྱས་ཀྱང་སྐྱོན་དུ་མི་འགྱུར་བ་ཡོད་དེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས། །
མཚན་དགུང་ཉི་མའི་ཟེར་གྱིས་ཡོངས་སྨིན་པའི།།
དགུན་གྱི་པདྨ་ཡིད་འོང་གེ་སར་ཅན།།
སོས་ཀའི་ལྗོན་ཤིང་འབྲས་བུ་ལ་འཁུ་ཡང་།།
དབྱར་དུས་ཟླ་འོད་དྭངས་པས་ཟིལ་གྱིས་མནན། །ཅེས་པ་ལྟ་བུ་དང་།
དེའི་དམིགས་བསལ་གྱི་དཔེར་བརྗོད་ལ། །
ཀུན་མཁྱེན་ངག་གི་དབང་ཕྱུག་བུདྡྷའི་ཞབས།།
ཆོས་དབྱིངས་ཞི་བར་གཞོལ་ལ་མངོན་ཕྱོགས་ཚེ།།
དགུན་དུས་ཁ་བའི་རྡུལ་ཟེགས་དང་འགྲོགས་པའི།།
552



མེ་ཏོག་གསར་དུ་དགོད་པའི་ངོ་མཚར་མཐོང་། །ཞེས་པ་ལྟ་བུའམ།
ཡང་ན། (རང)ཡིད་འཕྲོག་དཔྱིད་ཀྱི་དཔལ་ཡོན་གསར་བཞད་ཚེ།།
གྲང་བའི་རེག་པས་ལུས་ཀྱི་བ་སྤུ་ཀུན། །
གྱེན་དུ་བསྒྲེངས་ཏེ་བཞིན་རས་མདངས་ཉམས་ཀྱང་།།
ཆར་སྤྲིན་འཁྲིགས་པས་རྩི་ཤིང་མྱུ་གུ་རྒྱས། །ཞེས་པ་ལྟ་བུའམ།
དེའི་དམིགས་བསལ། །
རྒྱ་ཆེའི་མེས་རྒྱལ་ནོར་འཛིན་ཡངས་པའི་ཁྱོན།།
ཁ་བའི་གོས་དཀར་གྱོན་པའི་དགུན་དུས་ཀྱང༌།།
སྣ་ལྔའི་འབྲུ་རིགས་བང་མཛོད་མོན་ཡུལ་ལྗོངས།།
མདངས་མཚར་མེ་ཏོག་བཀྲ་བས་རི་ཀླུང་ཁེངས། །ཞེས་པ་ལྟ་བུའོ།།
གསུམ་པ་སྒྱུ་རྩལ་དང་འགལ་བའི་སྐྱོན་དང་དེའི་དམིགས་བསལ་ནི། །
ལུས་ངག་ཡིད་ཀྱི་ཉམས་འགྱུར་རྩལ།།
དངོས་དང་མི་མཐུན་སྒྱུ་རྩལ་འགལ།།
ནང་རྐྱེན་དབང་གིས་འགྱུར་བ་གཞན།།
འབྱུང་སྲིད་དེ་བརྗོད་སྐྱོན་མི་འགྱུར།།
ལུས་ངག་ཡིད་གསུམ་གྱི་སྒྱུ་རྩལ་དྲུག་ཅུ་སོགས་སྒྱུ་རྩལ་གྱི་རྣམ་འགྱུར་་་་་་
དངོས་དང་མི་མཐུན་པར་བརྗོད་པ་ཞིག་ཡིན་མོད། འོན་ཀྱང་ནང་རྐྱེན་གྱི་
ཁྱད་པར་འགའ་ཞིག་ལ་བརྟེན་ནས་ཕྱི་རོལ་གྱི་དངོས་པོ་དེར་འཆར་སྣང་་་་་་་
གཞན་དག་འབྱུང་སྲིད་པས་དེ་འདྲ་བརྗོད་བྱར་བྱས་ཀྱང་སྐྱོན་དུ་མི་འགྱུར་བ་
ཡོད་དེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས།
553



དྲག་ཤུལ་འཇིགས་སུ་རུང་བ་གར་གྱི་རོལ།།
དགོད་ཅིང་རྩེ་བའི་འགྱུར་བ་རྣམ་འཕེལ་བའི།།
མགྲིན་པར་གླུ་ཡི་ངེས་པ་ལྔ་པ་དང་།།
བར་མའི་དབྱངས་ཀྱིས་འགྲོ་བའི་ཡིད་འཕྲོག་བྱེད། །ཅེས་པ་ལྟ་བུ་དང༌།
དེའི་དམིགས་བསལ་གྱི་དཔེར་བརྗོད་ལ།
ལང་ཚོའི་ཆང་གིས་རབ་མྱོས་གོ་རིམ་དག།
འཁྲུགས་ཤིང་སྟངས་སྟབས་བྲལ་བ་གྲོང་ཁྱེར་མའི།།
གྱི་ནར་སྤྱོད་པའི་གླུ་དང་གར་གྱིས་ཀྱང་།།
ཆགས་པར་ལྡན་པའི་ཡི་ག་འགུགས་པར་བྱེད། །ཅེས་པ་ལྟ་བུའམ།
ཡང་ན། (རང)མྱ་ངན་མིག་ལས་འབབ་པའི་མཆི་མའི་རྒྱུན།།
ཁྲོས་པའི་བཞིན་རས་ངོས་ཀུན་བརླན་བྱས་ཏེ།
སྙན་འཇེབས་དགའ་སྤྲོའི་གླུ་དབྱངས་ལེན་པ་ཡིས།།
མ་རུངས་སྐྱེ་བོའི་སྙིང་རྩ་ལྐོག་མར་འབྱིན། །ཅེས་པ་ལྟ་བུ་དང་།
དེའི་དམིགས་བསལ།
ལེ་དབར་ཁྲི་ཕྲག་ལྡན་པའི་རྒྱང་རིང་ལམ།།
རྐང་པའི་གོམ་སྟབས་གཅིག་གིས་ནོན་པ་ལྟའི།།
མྱུར་མགྱོགས་བང་རྩལ་འགྲན་མཁས་གཞོན་ནུའི་ཚོགས།།
མདུན་བསྐྱོད་སྙིང་སྟོབས་མཚོན་པར་བྱེད་པ་བཞིན། །ཞེས་པ་ལྟ་
བུའོ།། (ཞར་བྱུང་སྒྱུ་རྩལ་དྲུག་ཅུ་རྩ་བཞིའི་སྐོར《 མི་དབང་རྟོགས་བརྗོད 》ཀྱི་
ཚིག་འགྲེལ་དུ་གསལ།)
བཞི་བ་འཇིག་རྟེན་དང་འགལ་བའི་སྐྱོན་དང་དེའི་དམིགས་བསལ་ནི།
554



ཡོངས་གྲགས་འཇིག་རྟེན་ཐ་སྙད་དང་། །
མི་མཐུན་འཇིག་རྟེན་དང་འགལ་སྐྱོན།།
རྐྱེན་གཞན་དབང་བྱས་ཡོངས་གྲགས་དང་།།
མཐུན་མིན་འགའ་བརྗོད་སྐྱོན་མི་འགྱུར།།
ཚིག་སྦྱོར་གང་དུ་ཡོངས་སུ་གྲགས་པའི་འཇིག་རྟེན་ཐ་སྙད་དང་མི་མཐུན་
པའི་གནས་ཚུལ་འགའ་ཞིག་བརྗོད་པ་དེ་ཡིན་ཀྱང་གནས་སྐབས་ཀྱི་ཆ་རྐྱེན་་་་་་
གཞན་དག་ལ་བརྟེན་ནས་ཡོངས་གྲགས་ཀྱི་ཐ་སྙད་དང་མི་མཐུན་པའི་རིགས་
ཡོང་སྲིད་པ་དེ་འདྲ་བརྗོད་ཀྱང་སྐྱོན་མེད་དེ། །
དེའི་གོ་དོན་གྱི་དཔེར་བརྗོད་ལ་བོད་མཁས་པས།
མུན་པའི་ཁ་དོག་འཛིན་པ་ཁ་བའི་རིར།།
གདོང་ལྔ་ལྡན་པའི་སྔོ་སངས་རྭ་རྣོ་བས།།
བ་ལང་མཆེ་བ་བཅག་པའི་སྒྲ་བོ་ཆེ།།
འོན་པའི་རྣ་བས་ཡང་ནས་ཡང་དུ་ཐོས། །ཞེས་པ་ལྟ་བུ་དང་།
དེའི་དམིགས་བསལ་གྱི་དཔེར་བརྗོད་ལ།
རྒྱལ་སྐུའི་འོད་ཟེར་ཕྱོགས་ཀྱི་མཐར་འཕྲོ་བས།།
རེག་ཙམ་ཉིད་ནས་ས་འོག་མུན་པའི་ཀླུ།།
ལོང་བ་ཡིས་ཀྱང་མཚན་དཔེའི་དཔལ་མཐོང་ཞིང་།།
རྨོངས་པའི་བློ་ཡིས་ཚེ་རབས་དྲན་པ་ཐོས། །ཞེས་པ་ལྟ་བུའམ།
ཡང་ན། (རང》ཐུན་མཚམས་སྤྲིན་གྱི་མདངས་འཛིན་གངས་རིའི་ངོས།།
ཡིད་འཕྲོག་མེ་ཏོག་རྣམ་མང་བཞད་པའི་དབུས།།
རྩལ་ཆེན་གཤོག་རླབས་ངོམ་པའི་གླང་པོ་ཆེ།།
555



རྭ་རྩེ་ངོམ་བཞིན་དགའ་སྤྲོའི་རྣམ་འགྱུར་བསྟན། །ཅེས་པ་ལྟ་བུ།
དེའི་དམིགས་བསལ།
ཕྱི་རོལ་གཟུགས་ལ་ལྟ་བའི་མིག་ཟུང་དང་།།
ཡོངས་སུ་བྲལ་ཡང་རྣམ་མང་དཔེ་དེབ་རིགས།།
ཀློག་པའི་ནུས་ལྡན་དེང་རབས་ལོང་བའི་ཚོགས།།
རིག་གནས་སློབ་སྦྱོང་བྱེད་ལ་ངལ་བ་ཅི། །ཞེས་པ་ལྟ་བུའོ།།
ལྔ་བ་རིགས་པ་དང་འགལ་བའི་སྐྱོན་དང་དེའི་དམིགས་བསལ་ནི།
རང་གཞན་གཏན་ཚིགས་རིགས་པ་དང་།།
མི་མཐུན་རིགས་པ་དང་འགལ་སྐྱོན།།
རེས་འགའ་དོན་གཞན་དབང་བྱས་ཚེ།།
དེ་དང་འགལ་བའི་སྐྱོན་མི་འགྱུར།།
རང་དང་གཞན་གྱི་ལུགས་སོ་སོའི་གཏན་ཚིགས་རིགས་པ་དང་མི་མཐུན་
པར་བརྗོད་པ་ཞིག་ཡིན་ཀྱང་བརྗོད་དོན་གཞན་སྟོན་རྒྱུ་ཡོད་ན་རང་རང་སོ་་་་
སོའི་གཏན་ཚིགས་རིགས་པ་སྤྱིའི་འགྲོས་དང་འགལ་ཡང་སྐྱོན་མེད་པ་ཡིན་ཏེ།
དེའི་གོ་དོན་གྱི་དཔེར་བརྗོད་ལ་བོད་མཁས་པས། །
ཟག་བཅས་ཐམས་ཅད་སྡུག་བསྔལ་འབའ་ཞིག་པར།།
མདོ་རྒྱུད་ཀུན་ནས་ལན་མང་གསུངས་མོད་ཀྱང་།།
མཚར་སྡུག་སྙིང་པོ་སྦྱིན་པའི་སྨིན་ལེགས་མའི།།
ལུས་སྐྱེས་རེག་པའི་མཆོག་འདི་ཤིན་ཏུ་བདེ། །ཞེས་པ་ལྟ་བུ་དང་།
དེའི་དམིགས་བསལ་གྱི་དཔེར་བརྗོད་ལ།
སྤྲོས་དང་བྲལ་ཡང་སྤྲོས་པ་རྨད་བྱུང་གང་།།
556



འབད་རྩོལ་མེད་བཞིན་འབད་པ་ཀུན་སྟོན་པ།།
གཅིག་ཉིད་ཁོ་ན་སྣ་ཚོགས་གཟུགས་སྤྱིར་ཡང་།
འཆར་བ་རྒྱལ་སྐུའི་གསང་བ་བསམ་མི་ཁྱབ། །ཅེས་པ་ལྟ་བུའམ།
ཡང་ན། (རང》ལག་ལེན་དངོས་ལ་ཆེད་དུ་མ་ཞུགས་ཀྱང་།།
རང་བྱུང་འཇིག་རྟེན་ཁམས་ཀྱི་གསང་བའི་མཐའ།།
སྟོན་བྱེད་རིག་གཞུང་རྩོམ་ལ་ཕུལ་བྱུང་བའི།།
རླབས་ཆེན་ཚན་རིག་མཁས་པ་ཁྱེད་འདྲ་དཀོན། །ཞེས་པ་ལྟ་བུ་དང་།
དེའི་དམིགས་བསལ།
བར་སྣང་མཁའ་དབུགས་ལ་བརྟེན་ཆུ་དང་མེའི།།
རྡུལ་ཕྲན་ཆགས་པ་དེ་ལས་ས་ཁམས་ཏེ།
དེ་ལས་ཤིང་ཁམས་དེ་དག་ཕན་ཚུན་ཡང་།།
དགྲ་དང་གྲོགས་ཞེས་སྔོན་རབས་རིག་པའི་སྲོལ། །ཞེས་པ་ལྟ་བུའོ།།
དྲུག་པ་ལུང་དང་འགལ་བའི་སྐྱོན་དང་དེའི་དམིགས་བསལ་ནི།
རང་རང་གཞུང་ལུགས་ཚིག་ཟིན་དང་།།
མི་མཐུན་ལུང་དང་འགལ་བའི་སྐྱོན།།
རེས་འགའ་དམིགས་བསལ་གཞུང་གཞན་གྱི།།
དབང་བྱས་ལུང་དང་འགལ་སྐྱོན་མེད།།
ཚིག་སྦྱོར་གང་དུ་རང་རང་སོ་སོའི་ཁུངས་ལྡན་གྱི་གཞུང་ནས་བཤད་པའི་
ཚིག་ཟིན་གྱི་དོན་དང་མི་མཐུན་པར་གང་བྱུང་དུ་བརྗོད་པ་ཞིག་ཡིན་ཀྱང་རེས་
འགའ་གཞུང་གི་ཚིག་ཟིན་སྤྱི་དང་མི་མཐུན་པའི་དམིགས་བསལ་གྱི་གཞུང་བྱེ་
བྲག་པའི་དབང་དུ་བྱས་ན་སྐྱོན་དུ་མི་འགྱུར་ཏེ།
557
，
་ །



དེའི་གོ་དོན་གྱི་དཔེར་བརྗོད་ལ་བོད་མཁས་པས།
རྒྱུ་འབྲས་རྟེན་འབྱུང་ཆོས་ལ་མ་རག་པར།།
གློ་བུར་སྒྲུབ་པའི་སྤྱོད་ཚུལ་ངེས་མེད་སྟོན།།
སྐས་ལ་རིམ་གྱིས་འཛེགས་མིན་འཐོར་བྱེད་བྱ།།
ཡངས་པའི་མཁའ་ལ་ཐོག་བབས་ལྟ་བུར་སྤྱོད། །ཅེས་པ་ལྟ་བུ་དང་།
དེའི་དམིགས་བསལ་གྱི་དཔེར་བརྗོད་ལ།
བཅོས་མའི་འཆིང་བ་ཀུན་ལས་ངེས་གྲོལ་ཕྱིར།།
བླང་དང་དོར་བྱའི་རྒྱུ་འབྲས་འགའ་མ་གཟིགས།།
སྤྱོད་པ་བསམ་མི་ཁྱབ་པའི་གར་གྱིས་རོལ།།
འཕགས་ཡུལ་གྲུབ་ཆེན་རྒྱ་མཚོར་བདག་དད་དོ། །ཞེས་པ་ལྟ་བུའམ།
ཡང་ན། (རང》སྣང་བའི་བདག་པོས་གླིང་ལྔའི་འཇིག་རྟེན་ལ།།
ཡོངས་སུ་འཁོར་བའི་ཡུན་ནི་ཉིན་ཞག་སྟེ།།
དེ་ཉིད་བསགས་པ་སུམ་བརྒྱ་དྲུག་ཅུའི་གྲངས།།
ལོ་ཡི་འཁོར་ལོར་བརྗོད་པའི་ཚུལ་དེ་འཆད། །ཅེས་པ་ལྟ་བུ་དང་།
དེའི་དམིགས་བསལ། །
སྤེན་པ་ཞེས་གྲགས་རང་གི་འཁོར་ལམ་དུ།།
ལོ་གྲངས་སུམ་ཅུར་ཐེངས་རེར་འཁོར་བ་ཡིས།།
དལ་འགྲོ་དང་ནི་འོད་ཟེར་བདུན་པ་ཞེས།།
བསྔགས་པའི་མིང་དེར་བདེན་དོན་ལྡན་ནོ་སྙམ། །ཞེས་པ་ལྟ་བུའོ།།
དེ་ཡན་ཆད་ཀྱིས་སྙན་ངག་གི་བསྟན་བཅོས་མེ་ལོང་མའི་དོན་འགྲེལ་ལས།
ལེའུ་གསུམ་པའི་ཚིག་དོན་མདོར་བསྡུས་པའི་ཚུལ་གྱིས་བཤད་ཟིན་ཏོ།།
558



འདིར་སྨྲས་པ། གཙུག་ལག་རིག་གནས་ནོར་བུའི་ཁང་བཟང་དུ།།
བདེ་བླག་འཇུག་པའི་སྙན་ཚིག་སྒོ་མོ་སྟོང་།།
ཅིག་ཅར་འབྱེད་ནུས་འཕྲུལ་གྱི་ལྡེ་མིག་འདི།།
རང་མཉམ་བློ་དམན་དག་ལ་ཕན་ཕྱིར་བསྐྲུན།།
རང་བློ་པདྨའི་རྩ་བ་ལྟར་ཕྲ་ཡང་། །
སློབ་དཔོན་མཁས་པའི་གསུང་གི་ཉི་འོད་ཀྱིས།།
བསྐྱངས་ཚེ་དོན་བཟང་དྲི་བཟང་ཡོངས་འཕྲོ་བའི།།
ཚིག་སྦྱོར་གེ་སར་ངོམ་ལ་རང་དབང་ཅི།།
དཎྜིའི་གཞུང་བཟང་པདྨ་དཀར་པོའི་འདབ།།
ཚིག་སྦྱོར་ངོ་མཚར་དྲི་བསུང་འཕྲོ་ན་ཡང་།།
དོན་གྱི་རྩ་བ་མི་གཙང་འདམ་རྫབ་དང་།།
འབྲེལ་ཕྱིར་བློ་ལྡན་མི་དགྱེས་ཆ་འགའ་མཆིས།།
དེང་རབས་འཚོ་བ་གསར་བའི་དར་སྐུད་ལས།།
ཐགས་སུ་སྦྲན་པའི་སྙན་ཚིག་དུ་ཀཱུ་ལ།།
ཡིད་འཕྲོག་དོན་བཟང་སྒྲིབ་མེད་གོས་དཀར་འདི།།
རྣམ་དཔྱོད་སོར་རྩེས་བསྐྲུན་ལ་དོན་སྙིང་ལྡན།།
སྔོན་བྱོན་མཁས་པའི་གསུང་ལས་འོངས་པ་ཡི།།
རྒྱས་དང་བསྡུས་པའི་ལེགས་བཤད་ཆེས་མང་བ།།
དེ་དག་རང་རང་བློ་ངོར་བཞེད་པའི་སྲོལ།།
ཚོན་བརྒྱར་ཉེ་བའི་ཤེལ་བཞིན་ཅིར་སྣང་ཡང་།།
ཕྱོགས་ལྷུང་རབ་རིབ་སྐྱོན་གྱིས་བློ་གྲོས་མིག།
559



ལྡོངས་པ་མ་ཡིན་གཟུ་བོར་གནས་པའི་བློས།།
བསྲེགས་བཅད་བརྡར་བའི་གསེར་བཞིན་ལེགས་བརྟགས་ནས།།
ལེགས་ཆ་གང་ན་མཆིས་ཀྱང་བླང་པར་རིགས།།
དེ་ལྟར་སྙན་ཚིག་འདབ་བརྒྱའི་ཟིལ་མངར་འབུམ།།
འཐུང་འདོད་བློ་གསར་སྦྲང་རྩི་འཛིན་པའི་ཁྱུ།།
གནས་ལྔ་རིག་པའི་བློ་གྲོས་ལུས་བཟང་སྟོབས།།
རྒྱས་པའི་ཆ་རྐྱེན་དམ་པར་འགྱུར་བར་སྨོན།།
སྙན་ངག་གི་བསྟན་བཅོས་མེ་ལོང་མའི་ལེའུ་གསུམ་གྱི་དོན་འགྲེལ་རྒྱས་་་
བསྡུས་འབྲིང་པོའི་ཚུལ་དུ་བཀོད་པ་འདི་ཡང་སྤྱི་ལོ 1962 ལོར་ཀྲུང་དབྱང་མི་
རིགས་སློབ་གྲྭ་ཆེན་མོའི་བོད་ཡིག་ཞིབ་འཇུག་འཛིན་གྲྭའི་སློབ་གཉེར་པ་་་་་་
རྣམས་ལ་སློབ་ཁྲིད་ཟིན་བྲིས་ཀྱི་ཚུལ་དུ་བྲིས་པ་དེ་གཞིར་བཟུང་ནས་སླར་་་་་་་
ཡང 1980 ལོར་ལེགས་བཅོས་དང་ཁ་སྣོན་བྱས་ཏེ་བསྒྲིགས་པའོ།།
560



སྙན་ངག་གི་སྡོམ་ཚིག་འཕྲུལ་གྱི་ལྡེ་མིག
༄༅། །སྐབས་འདིར་སྙན་ངག་གི་སྡོམ་ཚིག་འདིའི་ལོ་རྒྱུས་ཅུང་ཟད་
མཚམས་སྦྱོར་ཞུས་ན། དེ་ཡང་རིག་གནས་ཆུང་བ་ལྔའི་ཡ་གྱལ་སྙན་ཚིག་རིག་
པ་འདི་ཉིད་མཁས་པའི་བྱ་བ་གསུམ་གྱི་ནང་ཚན་རྩོམ་རིག་གི་གནད་རྣམས་་་་་
ལེགས་པར་སྟོན་པ་ཞིག་ཡིན་སྟབས་སྔོན་ནས་ད་ལྟའི་བར་བློ་གསལ་མཁས་་་་་
དབང་དོན་གཉེར་ཅན་དུ་མས་སློབ་སྦྱོང་མཛད་བཞིན་པར་མ་ཟད། 《 སྙན་
ངག་མེ་ལོང་མའི 》རྩ་བ་ཧ་ཅང་རྒྱས་པས་བློ་ལ་ཟིན་དཀའ་བ་དང་། ཨ་ཀྱཱ་
ཡོངས་འཛིན་དང༌། དངུལ་ཆུ་དྷརྨ་བྷ་དྲའི་སྡོམ་ཚིག་གཉིས་བསྡུས་དྲགས་
པ་བཅས་གོང་གསལ་སྙན་ངག་མེ་ལོང་གི་སྡོམ་ཚིག་གཉིས་གཙོ་བོར་བཟུང་།
དེར་མ་ཚང་བ་མེ་ལོང་མ་རང་ཉིད་ཀྱི་རྩ་ཚིག་གལ་ཆེ་བ་རྣམས་དང༌། ས་པཎ་
གྱི་གསུང《 མཁས་པ་ལ་འཇུག་པའི་སྒོ 》གཉིས་ནས་ལེགས་པའི་ཆ་རྣམས་་་་་
བླངས། དེའི་སྟེང་དུ་གོ་བདེ་བའི་ཚིགས་བཅད་གསར་རྩོམ་འགའ་ཞིག་ཀྱང་
སྐབས་སྐབས་སུ་བསྣན་ཏེ། བློ་གྲོས་ཤེས་ཡོན་དམན་རུང་གཟིག་ལྤགས་གྱོན་
པའི་བོང་བུའི་ངང་ཚུལ་ལྟར། ཀྲུང་དབྱང་མི་རིགས་སློབ་གྲྭའི་བོད་ཡིག་སློབ་
དཔྱོད་དགེ་རྒན་གྱི་མིང་ཙམ་འཛིན་པ་དུང་དཀར་བློ་བཟང་འཕྲིན་ལས་ཀྱིས་
རང་ལོ་སོ་ལྔ་པ་སྤྱི་ལོ ༡༩༦༡ ལོར་ཕྱོགས་གཅིག་ཏུ་བསྒྲིགས་པ་ལས། སླར་
ཡང་རང་ལོ་ང་བཞི་པ་སྤྱི་ལོ ༡༩༨༠ ལོར་ཉེར་མཁོའི་ཚིགས་བཅད་མང་ཙམ་
ཁ་སྣོན་དང་བཟོ་བཅོས་བྱས་པ་ཡིན།
561



༄༅ ། །ཕྱི་ནང་རིག་གནས་མཐར་སོན་ཅིང་།།
ཕུལ་བྱུང་སྙན་ཚིག་འཕྲུལ་ཞགས་ཀྱིས།།
རྒྱ་བོད་འཛིན་མ་ཀུན་འཆིང་བ།།
སྔོན་བྱོན་མཁས་པའི་དྲིན་གཟོའི་ཆེད།།
སྙན་ངག་བསྟན་བཅོས་མེ་ལོང་གི།
ལུས་དང་རྒྱན་དང་སྐྱོན་སེལ་གསུམ།།
གནད་དོན་སྙིང་པོ་ཡོངས་བསྡུས་པའི།།
སྡོམ་ཚིག་ཅུང་ཟད་འགོད་པར་བྱ།།
ལེའུ་དང་པོ།
སྙན་ངག་ཤེས་པའི་ཕན་ཡོན་དང་།།
མ་ཤེས་པ་ཡི་ཉེས་དམིགས་ཏེ།
སྙན་ངག་ཕུན་སུམ་ཚོགས་པའི་རྒྱུ།།
དེ་གསུམ་གཞུང་འདིའི་སྔོན་འགྲོ་ཡིན།།
ལུས་དང་རྒྱན་དང་སྐྱོན་སེལ་གསུམ།།
སྙན་ངག་གཞུང་གི་བརྗོད་བྱ་སྟེ།
༈ ལུས་ནི་བརྗོད་པར་འདོད་པ་ཡི།།
དོན་གྱི་རྣམ་བཅད་ཚིག་གི་ཕྲེང་།།
དེ་ཡང་ཚིགས་བཅད་ལྷུག་པ་དང་།།
སྤེལ་མ་རྣམ་གསུམ་ཉིད་དུ་གནས།།
༈ - རྒྱ་སྐད་ཚིགས་བཅད་རྩོམ་ཡིག་གི།
འབྲི་ཚུལ་སྡེབ་སྦྱོར་གཞུང་དུ་གསལ།།
562



0 0Ka
བོད་སྐད་ཚིགས་བཅད་རྐང་པ་བཞིར།།
ཚེག་བར་གྲངས་ནི་ཆ་མཉམ་ཞིང་།།
ཚིག་རྐང་རེ་རེའི་ཚེག་བར་གྲངས།།
ལྔ་ནས་སོ་གསུམ་བར་དུ་བཤད།།
སྦྱོར་ཚུལ་སྒོ་ནས་གྲོལ་བ་དང་།།
རིགས་དང་མཛོད་དང་འདུས་པ་བཞི།
ཚིགས་བཅད་གཅིག་གིས་བརྗོད་བྱའི་དོན།།
རྫོགས་པ་གྲོལ་བ་ཡིན་པར་འདོད།།
ཚིགས་བཅད་མང་པོ་ཕན་ཚུན་དུ།།
འདུས་པའི་མཐར་ཡང་བྱ་ཚིག་ནི།།
གཅིག་གིས་བརྗོད་བྱའི་དོན་གཅིག་ཉིད།།
རྫོགས་པར་སྟོན་པ་རིགས་ཞེས་བྱ།།
གཅོད་མཚམས་དང་ནི་ཤོ་ལོ་ཀ།
བྱ་ཚིག་མང་ཉུང་སྣ་ཚོགས་ཤིང་།།
བརྗོད་བྱ་དུ་མས་ཕྱུག་པ་ནི།།
མཛོད་ཅེས་བྱ་བ་ཡིན་པར་འདོད།།
བརྗོད་བྱ་གཅིག་ལ་ཤོ་ལོ་ཀ།
བྱ་ཚིག་མང་པོའི་སྒོ་ནས་ནི།།
དོན་རྣམས་གསལ་བར་སྟོན་བྱེད་པ།།
འདུས་པ་ཞེས་བྱའི་མཚན་ཉིད་ཡིན།།
དེ་རྣམས་སརྒས་བཅིངས་པ་ཡི།།
563



སྙན་ངག་ཆེན་པོའི་ཆ་ཤས་ཡིན།།
༈ སྒོ་དང་སྲོག་དང་རྩོམ་ཚུལ་གྱི།
དེ་ཡི་མཚན་ཉིད་བཤད་པར་བྱ།།
༈ ཤིས་བརྗོད་ཕྱག་བྱ་དངོས་པོ་ནི།།
ངེས་པར་བསྟན་པ་དེ་ཡི་སྒོ།།
སྔོན་བྱུང་གཏམ་དང་སྡེ་བཞི་འམ།།
གྲོང་ཁྱེར་རྒྱ་མཚོ་རི་དང་དུས། །
ཉི་ཟླ་འཆར་བའི་བསྔགས་པ་དང་།།
སྐྱེད་ཚལ་ཆུ་ཡི་རོལ་རྩེད་དང་།།
ཆང་འཐུང་དགའ་བའི་དགའ་སྟོན་དང་།།
མ་ཚོགས་པའམ་བག་མ་དང་།།
གཞོན་ནུ་སྐྱེ་དང་འཕེལ་བ་དང༌།།
གྲོས་དང་ཕོ་ཉ་བགྲོད་པ་དང་།།
གཡུལ་དང་འདྲེན་པ་དར་བ་སོགས།།
བརྗོད་བྱའི་དོན་ནི་སྲོག་ཡིན་ལ།།
ཉམས་དང་འགྱུར་བ་དག་གིས་གཏམས།།
སརྒ་ཤིན་ཏུ་རྒྱ་ཆེ་དང་།།
ཧ་ཅང་བསྡུས་པའི་མཐའ་གཉིས་སྤང་།།
མཉན་འོས་བྲྀཏྟ་ལེགས་མཚམས་སྦྱར།།
ཀུན་ཏུ་སརྒ་དག་གི་མཐའ།། །
ཐ་དད་ལྡན་པས་མཛེས་པའོ།།
564



གང་ཞིག་ཡན་ལག་འགས་དམན་ཡང་།
ཚིག་སྦྱོར་ཕུན་སུམ་ཚོགས་པ་ཡིས།།
བློ་ལྡན་མགུ་བར་བྱེད་པས་ན།།
འདིར་ནི་སྙན་ངག་སྐྱོན་མ་ཡིན།།
༈ ཐོག་མར་བསྟོད་ཡུལ་ཡོན་ཏན་འགའ།།
ཉེ་བར་བཀོད་ནས་དེ་ཡིས་ནི།།
དགྲ་ལ་གནོད་པ་བྱེད་ཅེས་པའི།།
བརྗོད་ཚུལ་རང་བཞིན་མཛེས་པ་ཡིན།།
རིགས་དང་བརྩོན་འགྲུས་ཐོས་སོགས་ཀྱིས།།
དགྲ་བོ་ལ་ཡང་བསྔགས་བྱས་ནས།།
དེ་ལས་རྒྱལ་ཕྱིར་བསྟོད་ཡུལ་དེ།།
ཁྱད་འཕགས་བརྗོད་པའང་ལྷག་པར་མཛེས།།
རྐང་པས་མ་བཅད་ཚིག་གི་རྒྱུན།།
ལྷུག་པ་ཡིན་ཏེ་མིང་ཙམ་གྱི།།
དབྱེ་བ་བརྗོད་པ་དང་ནི་གཏམ།།
མིང་གཉིས་དག་གིས་རིགས་གཅིག་མཚོན།།
ལྷག་མ་བརྗོད་པའི་རིགས་རྣམས་ཀྱང་།
འདི་ཉིད་ནང་དུ་འདུས་པར་གྱུར།།
༈ སྤེལ་མ་ཟློས་གར་ལ་སོགས་ཏེ།
དེ་དག་རྣམས་ནི་གཞན་ན་རྒྱས།།
ལྷུག་པ་ཚིགས་བཅད་རང་བཞིན་གང་།།
565



ཙམ་བུ་ཞེས་བྱར་མངོན་པར་བརྗོད།།
༈ ངག་གི་རང་བཞིན་དེ་དག་ཀྱང་། །
ལེགས་སྦྱར་དེ་བཞིན་རང་བཞིན་དང་།
ཟུར་ཆག་འདྲེན་མ་ཞེས་པ་སྟེ།།
རྣམ་པ་བཞི་རུ་མཁས་པས་བཤད།།
ལེགས་སྦྱར་ཞེས་པ་ལྷ་ཡི་ནི།
སྐད་དུ་དྲང་སྲོང་ཆེན་པོས་གསུངས།།
དེ་སྐྱེས་དེ་མཚུངས་ཡུལ་ཅན་ཞེས།།
རང་བཞིན་རིམ་པ་དུ་མ་ཡོད།།
ཡུལ་འཁོར་ཆེན་པོ་ལ་བརྟེན་སྐད།།
ལེགས་བཤད་རིན་ཆེན་དག་གི་མཚོ།།
སེ་ཏུས་བཅིངས་པ་རང་བཞིན་གང་།།
རང་བཞིན་མཆོག་ཏུ་གྱུར་པར་རིག།
སོ་ར་སེ་ཎ་གོ་ཌཱ་དང་། །
ལ་དཱི་གཞན་ཡང་དེ་འདྲའི་སྐད།།
རང་བཞིན་སྐད་ཅེས་བྱ་བ་ཡི།།
ཐ་སྙད་རྣམས་ལ་ཉེ་བར་འགྱུར།།
བ་ལང་རྫི་ལ་སོགས་པའི་ཚིག།
གཞུང་འདིར་ཟུར་ཆག་ཉིད་དུ་བརྗོད།།
བསྟན་བཅོས་རྣམས་ལ་ལེགས་སྦྱར་ལས།།
གཞན་པ་ཟུར་ཆག་སྐད་དུ་གྲགས།།
566



་
༈ ལེགས་སྦྱར་སརྒས་བཅིངས་ལ་སོགས།།
རང་བཞིན་སྐནྡྷ་ཀ་སོགས་དང་།།
ཟུར་ཆག་ཨོ་ས་ར་སོགས་ཏེ།
ཟློས་གར་ལ་སོགས་འདྲེས་པའོ།།
གཏམ་སོགས་སྐད་ནི་ཐམས་ཅད་དང་།།
ལེགས་སྦྱར་གྱིས་ཀྱང་བཅིངས་པ་སྟེ།།
སྨད་བྱུང་དོན་ཅན་རྒྱ་ཆེའི་གཏམ།།
འབྱུང་པོའི་སྐད་ཀྱི་རང་བཞིན་བརྗོད།།
སྙན་ངག་མཛེས་པར་བྱེད་པ་ཡི།།
ཆོས་ནི་རྒྱུན་ཞེས་བྱ་བར་བརྗོད།
དེ་ལ་ལྷོ་ཤར་ཐུན་མོང་དང་།།
ཐུན་མོང་མིན་པ་རྣམ་གཉིས་ལས།།
སྔ་མ་ལེའུ་གཉིས་པ་ཡི།།
སྐབས་སུ་འཆད་པར་འགྱུར་བ་སྟེ།།
འདིར་ནི་ཐུན་མོང་མ་ཡིན་པའི།།
རྒྱན་གྱི་མཚན་ཉིད་བརྗོད་པར་བྱ།།
དེ་ཡང་རྒྱན་གྱི་སྦྱོར་ལུགས་ལ།།
ལྷོ་ཕྱོགས་བེ་དབྷ་དང་ནི།།
ཤར་ཕྱོགས་གོ་ཌཱ་པ་ཞེས་པའི།།
ལམ་སྲོལ་མི་འདྲ་རྣམ་པ་གཉིས།།
སྦྱར་བ་རབ་དྭངས་མཉམ་ཉིད་དང་།།
༈
567



སྙན་དང་ཤིན་ཏུ་གཞོན་པ་དང་།།
དོན་གསལ་བ་དང་རྒྱ་ཆེ་དང་།།
བརྗིད་དང་མཛེས་དང་ཏིང་ངེ་འཛིན།།
ཡོན་ཏན་འདི་བཅུ་བི་དབྷའི།།
ལམ་གྱི་སྲོག་ཏུ་བཤད་པ་ཡིན།།
འདི་དག་ཕལ་ཆེར་ལྡོག་པས་ནི།
གོ་ཌཱ་པ་ཡི་ལམ་དག་མཚོན།།
སྦྱར་བ་སྲོག་ཆུང་ཡི་གེ་མཆོག།
ལྷོད་པ་ཉིད་ཀྱིས་མ་རེག་པའོ།།
༈ གསལ་བྱེད་སྡེ་པ་རྣམས་ཀྱི་ནི།།
དང་པོ་གསུམ་པ་ལྔ་པ་དང་།།
མཐར་གནས་རྣམས་ནི་སྲོག་ཆུང་སྟེ།།
སྡེ་པའི་གཉིས་པ་བཞི་པ་དང་།
དྲོ་བ་མཐར་ཟད་ཡི་གེ་རྣམས།།
སྲོག་ཆེན་ཞེས་སུ་བརྗོད་པ་ཡིན།།
བོད་ཡིག་ཅ་ཆ་ཇ་གསུམ་པོ།།
ཙ་ཚ་ཛ་དང་ཞ་ནི་ཤ།
ཟ་ནི་ས་དང་འ་ནི་ཨར།། །
བསྡུས་ནས་ཚིག་སྦྱོར་བྱས་ན་མཛེས།།
སྲོག་ཆུང་ཤས་ཆེ་ཡི་གེ་གཅིག།
ཡང་ཡང་བསྐོར་བ་ཤར་པའི་ལུགས།།
568



སྲོག་ཆེན་ཤས་ཆེ་སྲོག་ཆུང་ཡང་།།
འགའ་ཞིག་བསྲེས་པ་ལྷོ་པའི་ལུགས།།
༈ ཐུན་མོང་འཇིག་རྟེན་ལ་གྲགས་ཤིང༌།།
གོ་སླ་དོན་གསལ་རབ་དྭངས་ཡིན།།
འཇིག་རྟེན་ལ་ནི་གྲགས་མིན་ཀྱང་།།
སྒྲ་བཤད་རུང་བར་འགའ་ཞིག་འདོད།།
༈ མཉམ་པ་སྦྱོར་བ་མི་མཉམ་བྲལ།།
དེ་ནི་འཇམ་རྩུབ་བར་མ་སྟེ།།
ཚིག་སྦྱོར་འཇམ་རྩུབ་བར་མ་ཡི།།
ཡི་གེ་བཀོད་པའི་སྐྱེ་གནས་ཅན།།
འཇམ་རྩུབ་གྲངས་ནི་མི་མཉམ་ཡང་།།
དབྱེ་བ་ལྡན་པ་ཤར་པའི་ལུགས།།
སྙན་པ་ཚིག་དང་དོན་གཉིས་ཀར།།
སྒྲ་དང་དོན་གྱི་ཉམས་དང་ལྡན།།
སྒྲ་ནི་གང་དང་ཅི་ཡིས་ཀྱང་།།
གང་ཞིག་མཚུངས་པར་ཉམས་མྱོང་བ།།
དེ་ཡི་གཟུགས་སོགས་ཚིག་ཉེ་བ།།
རྗེས་སུ་ཁྲིད་བཅས་ཉམས་དང་ལྡན།།
གོ་ཌཱ་པས་ནི་འདི་མི་འདོད།།
དེ་དག་རྗེས་སུ་ཁྲིད་ལ་དགའ།།
རྐང་པ་རྣམས་དང་ཚིག་རྣམས་ལ།།
569



ཡི་གེ་བསྐོར་བ་རྗེས་སུ་ཁྲིད།།
གལ་ཏེ་སྔ་མའི་ཉམས་མྱོང་ནི།།
འདུ་བྱེད་རྟོག་བྱེད་མི་རིང་ཉིད།།
ཡང་ན་ཤིན་ཏུ་མི་རིང་བར། །
ཐོས་པ་དག་ནི་རྗེས་ཁྲིད་འདོད།།
བསྐོར་བ་ཁོ་ན་ཚོགས་པ་ཡི།།
སྤྱོད་ཡུལ་ཟུང་དང་ལྡན་པར་རིག།
དེ་ཡང་གཅིག་ཏུ་སྙན་པ་མིན།།
དེ་ཕྱིར་ཕྱི་ནས་བཤད་པར་བྱ།།
༈ ངེས་པར་རྒྱན་རྣམས་ཀུན་ལ་ཡང་།།
དོན་གྱི་ཉམས་དག་སྦྱིན་པར་བྱེད།།
དེ་ལྟ་ན་ཡང་གྲོང་པ་ཉིད།།
མིན་པའི་ཁུར་འདི་ཕལ་ཆེར་འཛིན།།
༈ དོན་ནི་ཟབ་རྒྱས་ཉིད་མིན་ལ།།
རྒྱུན་གྱི་ཉམས་ཀྱང་ཡོད་མིན་པའི།།
འཇམ་པའི་ཡི་གེ་མང་བ་ནི།།
ཤིན་ཏུ་གཞོན་པ་ཉིད་དུ་འདོད།།
གང་ཕྱིར་ཐམས་ཅད་འཇམ་པ་ནི།
སྦྱོར་བ་ལྷོད་པའི་སྐྱོན་དུ་བཤད།།
ཤར་པས་ཕལ་ཆེར་རྩུབ་པ་ཡིས།།
བརྗོད་པར་དཀའ་བ་དག་ཀྱང་སྦྱོར།།
570



༈ དོན་གསལ་དོན་བརྟག་མི་དགོས་ཉིད།།
ལྷོ་ཤར་གཉིས་ཀ་བཞེད་པ་མཐུན།།
བརྗོད་བྱའི་དོན་གང་བདེ་བླག་ཏུ། །
རྟོགས་པའི་སྐལ་བཟང་མི་ལྡན་ཞིང་།།
སྒྲ་ཡི་ཚུལ་ལུགས་ལས་འགོངས་པ།།
འདི་འདྲ་ཕལ་ཆེར་བཞེད་མ་ཡིན།།
གང་དུ་འགའ་ཞིག་བརྗོད་པ་ལ།།
ཁྱད་འཕགས་ལྡན་པའི་ཡོན་ཏན་རྟོགས།།
དེ་ནི་རྒྱ་ཆེར་བརྗོད་དེ་དེས།།
སྙན་ངག་ལམ་ཀུན་ཡོངས་སུ་མཛེས།།
བསྔགས་པར་འོས་པའི་ཁྱད་པར་དང་།།
ལྡན་པ་རྒྱ་ཆེར་འགའ་ཞིག་འདོད།།
བརྗིད་པ་ཚིག་སྡུད་མང་པོ་ཉིད།།
འདི་ནི་ལྷུག་པ་དག་གི་གསོས།།
ཚིགས་བཅད་ལ་ཡང་ཤར་ཕྱོགས་པ།།
ཚིག་སྡུད་མང་བ་གལ་ཆེར་བཞེད།།
ལྕི་ཡང་གྲངས་ནི་ཆ་མཉམ་ཞིང་།།
ཚིག་དོན་མཛེས་པས་བརྗིད་པའང་འདོད།།
མཛེས་པ་འཇིག་རྟེན་གྲགས་པ་ལས།།
མ་འདས་དོན་དང་མཐུན་པའོ།།
འཇིག་རྟེན་འདས་ཤིང་བརྗོད་འདོད་ཀྱིས།།
571



༈
དོན་གང་འུད་ཆེས་བརྗོད་གྱུར་པ།།
འདི་ནི་ཧ་ཅང་བརྗོད་པ་སྟེ།།
གོ་ཌཱ་པ་ལ་མཛེས་པར་བརྗོད།།
གཞན་གྱི་ཆོས་དེ་གཞན་དག་ལ།།
འཇིག་རྟེན་ལུགས་ཀྱི་རྗེས་འབྲངས་ནས།།
ཆོས་དང་ཆོས་ཅན་ཕན་ཚུན་དུ།
ཡང་དག་སྦྱོར་བ་ཏིང་འཛིན་རྒྱན།།
དབྱེ་བ་སྤྱི་ཙམ་བཀོད་པ་དང་།།
ཆོས་ནི་གཅིག་དང་དུ་མ་ཉིད། །
བཀོད་པ་ཞེས་བྱའི་རྒྱུན་འདི་ནི།
སྙན་ངག་རྒྱན་ལ་ཁྱད་པར་འཕགས།།
དེ་དག་དབྱེ་བ་སྙན་ངག་མཁན།།
སོ་སོ་ལ་གནས་བརྗོད་མི་ནུས།།
བུར་ཤིང་འོ་མ་བུར་སོགས་ཀྱི།།
མངར་བ་ཉིད་ཀྱི་ཁྱད་པར་ཆེ།།
སྙན་ངག་སྤྱི་ཡི་དོན་བསྡུས་པ།།
དང་པོའི་སྡོམ་ཙམ་བསྟན་ཟིན་ཏོ།།
ལེའུ་གཉིས་པ།
༈ གཉིས་པ་ཐུན་མོང་རྒྱན་དེ་ལ།།
དབྱེ་ན་དོན་རྒྱན་སྒྲ་རྒྱན་དང༌།།
གབ་ཚིག་རྒྱན་ཏེ་རྣམ་པ་གསུམ།།
572 ་



ཐོག་མར་དོན་རྒྱན་བཤད་པར་བྱ།།
རང་བཞིན་བརྗོད་དང་དཔེ་དང་ནི།།
གཟུགས་ཅན་གསལ་བྱེད་བསྐོར་བ་དང་།།
འགོག་དང་དོན་གཞན་བཀོད་པ་དང༌།།
ལྡོག་པ་ཅན་དང་སྲིད་པ་ཅན།། །
བསྡུས་དང་ཕུལ་བྱུང་རབ་རྟོག་དང་།།
རྒྱུ་དང་ཕྲ་མོ་ཆ་དང་རིམ།། །།
དགའ་དང་ཉམས་ལྡན་གཟི་བརྗིད་ཅན།།
རྣམ་གྲངས་བརྗོད་དང་ཀུན་ཏུ་ཕན།།
རྒྱ་ཆེ་བསྙོན་དོར་སྦྱར་བ་དང་།།
ཁྱད་པར་མཚུངས་པར་སྦྱོར་བ་དང་།།
འགལ་དང་སྐབས་མིན་བསྟོད་པ་དང༌།།
ཟོལ་བསྟོད་ངེས་བསྟན་ལྷན་ཅིག་བརྗོད།།
ཡོངས་བརྗེས་ཤིས་བརྗོད་རབ་སྤེལ་དང་།།
དགོངས་པ་ཅན་ཏེ་སོ་ལྔའོ།།
དོན་རྒྱན་སོ་སོའི་དབྱེ་བ་ལ།།
རང་བཞིན་བརྗོད་བཞི་དཔེ་རྒྱན་ནི།།
སོ་གཉིས་གཟུགས་ཅན་ཉི་ཤུ་སྟེ།།
གསལ་བྱེད་བཅུ་གཉིས་བསྐོར་རྒྱན་གསུམ།།
འགོག་རྒྱན་ཉེར་གསུམ་དོན་གཞན་བརྒྱད།།
ལྡོག་རྒྱན་བཅུ་དང་སྲིད་རྒྱན་གསུམ།།
573



བསྡུས་བརྗོད་བཞི་དང་ཕུལ་བྱུང་བཞི།།
རབ་རྟོག་གསུམ་དང་རྒྱུ་རྒྱུན་ནི།།
བཅུ་དྲུག་ཕྲ་མོའི་རྒྱན་ལ་གཉིས།།
ཆ་རྒྱུན་བཞི་དང་རིམ་རྒྱུན་གཅིག།
དགའ་རྒྱན་གཉིས་དང་ཉམས་ལྡན་བརྒྱད།།
གཟི་བརྗིད་རྣམ་གྲངས་ཀུན་ཕན་གསུམ།།
རེ་རེ་ཉིད་ཡིན་རྒྱ་ཆེ་གཉིས།།
བསྙོན་དོར་གསུམ་དང་སྦྱར་རྒྱན་དགུ།།
ཁྱད་པར་རྒྱན་ལྔ་མཚུངས་སྦྱོར་གཉིས།།
འགལ་བའི་རྒྱན་དྲུག་སྐབས་མིན་བསྟོད།།
གཅིག་དང་ཟོལ་བསྟོད་རྒྱན་ནི་གསུམ།།
ངེས་བསྟན་གཉིས་དང་ལྷན་ཅིག་བརྗོད།།
རྣམ་གསུམ་ཡོངས་བརྗེས་ཤིས་བརྗོད་རེ།།
རབ་སྤེལ་གཉིས་དང་དགོངས་རྒྱན་གཅིག།
དེ་ལྟར་མེ་ལོང་གཞུང་ཉིད་ལས།།
དཔེར་བརྗོད་དངོས་སུ་ཟིན་པའི་གྲངས།།
ཀུན་དྲིལ་ཉིས་བརྒྱ་རྩ་གསུམ་དང་།།
ཤུགས་བསྟན་གཅིག་སྟེ་འོག་ཏུ་འཆད།།
དངོས་པོའི་རང་བཞིན་གནས་སྐབས་སོགས།།
གང་ཡིན་དེ་ལས་གཞན་དུ་ནི།།
སྒྲོ་འདོགས་མེད་པར་དྲང་པོ་རུ།།
༈
574



བརྗོད་པ་རང་བཞིན་བརྗོད་པའི་རྒྱན།།
༈ དབྱེ་བ་རིགས་དང་བྱ་བ་དང་།།
ཡོན་ཏན་རྫས་དང་བཞི་རུ་འདོད།།
༈ རིགས་སྤྱིའི་ཆོས་རྣམས་དྲང་པོར་བརྗོད།།
རིགས་ཀྱི་རང་བཞིན་བརྗོད་པར་འདོད།།
བྱ་བ་གཙོར་སྟོན་དྲང་པོའི་ངག།
བྱ་བའི་རང་བཞིན་བརྗོད་པར་འདོད།།
ཡོན་ཏན་གཙོར་སྟོན་དྲང་པོའི་ངག།
ཡོན་ཏན་རང་བཞིན་བརྗོད་ཅེས་བྱ།།
༈ རྫས་ཀྱི་དངོས་པོ་དྲང་པོར་བརྗོད།།
རྫས་བརྗོད་རང་བཞིན་རྒྱན་ཞེས་བྱ།།
༈ དཔེ་དོན་ཐ་དད་བཀོད་པ་ལས།།
མཚུངས་པར་རྟོགས་བྱེད་དཔེ་རྒྱན་ཡིན།།
དཔེ་དོན་སྦྱོར་ཚུལ་སོ་གཉིས་ཏེ།
ཆོས་དཔེ་དངོས་དཔེ་བཟློག་པ་དང་།།
ཕན་ཚུན་ངེས་དང་ངེས་མེད་བསྡུས།།
ཕུལ་བྱུང་རབ་བཏགས་རྨད་བྱུང་རྨོངས།།
ཐེ་ཚོམ་གཏན་འབེབས་སྦྱར་མཉམ་ཉིད།།
སྨད་དང་བསྔགས་དང་བརྗོད་འདོད་དང་།།
འགལ་དང་དགག་པ་ངོ་བསྟོད་དང༌།།
དེ་ཉིད་བརྗོད་དང་ཐུན་མོང་མིན།།
575



བྱུང་མིན་སྲིད་མིན་མང་བ་དང་།།
རྣམ་འགྱུར་ཕྲེང་བ་ངག་དོན་གཉིས།།
ཟླ་བོའི་དངོས་དང་མཚུངས་སྦྱོར་རྒྱུ།།
༈ དཔེ་དང་དཔེ་ཅན་མཚུངས་པའི་ཆོས།།
མཇུག་ཏུ་བཀོད་པ་ཆོས་དཔེར་འདོད།།
༈ དཔེ་དང་དཔེ་ཅན་ཙམ་ཞིག་ལས། །
མཚུངས་ཆོས་མི་སྟོན་དངོས་པོའི་དཔེ།།
༈ དཔེ་དང་དཔེ་ཅན་གོ་ལྡོག་ནས།།
དེ་གཉིས་མཚུངས་སྟོན་བཟློག་པའི་དཔེ།།
༈ དཔེ་དང་དཔེ་ཅན་ཕན་ཚུན་དུ།།
འཇལ་རེས་བྱེད་པ་ཕན་ཚུན་དཔེ།
༈ དཔེར་བཀོད་དེ་ལས་གཞན་མཚུངས་དཔེ།།
ཡོད་པ་འགོག་བྱེད་ངེས་པའི་དཔེ།
༈ དཔེར་བཀོད་དེ་མཚུངས་གཞན་དག་ཀྱང་།།
ཡོད་ན་དཔེར་འོས་ངེས་མེད་དཔེ།
༈ ཕྱོགས་རེས་མཚུངས་མིན་གཞན་གྱིས་ཀྱང་།།
མཚུངས་པར་སྟོན་པ་བསྡུས་པའི་དཔེ།།
འདྲ་མིན་ཁྱད་པར་གཉིས་ལས་གཞན།
མེད་པར་བརྗོད་པ་ཕུལ་བྱུང་དཔེ།།
༈ དཔེ་དེར་མ་སྙེམས་གཞན་ལ་ཡང་།།
འདྲ་ཆོས་ཡོད་ཅེས་རབ་བཏགས་དཔེ།།
T
576



༈ དཔེ་དེར་ཁྱད་ཆོས་དེ་ལྡན་ན།།
དཔེར་འོས་ཞེས་བརྗོད་རྨད་བྱུང་དཔེ།།
༈ དཔེ་དང་དཔེ་ཅན་ཕན་ཚུན་དུ།།
འཁྲུལ་བར་སྟོན་པ་རྨོངས་པའི་དཔེ།།
༈ ཆོས་མཚུངས་དཔེ་དང་དཔེ་ཅན་གཉིས།།
དབྱེ་བ་འབྱེད་མིན་ཐེ་ཚོམ་དཔེ།།
༈ འདྲ་དང་འདྲ་མིན་ཆོས་གཞན་གྱིས།།
དཔེ་དང་དབྱེ་འབྱེད་གཏན་འབེབས་དཔེ།
༈ གཉིས་ལས་མི་ཉུང་དོན་སྦྱར་ཞིང་།
མཚུངས་སྒྲ་ལྡན་པ་སྦྱར་བའི་དཔེ།
༈ སྒྲ་གཅིག་གཅོད་མཚམས་མིང་གཅིག་ལ།།
དོན་གཉིས་མཚུངས་སྦྱར་མཉམ་ཉིད་དཔེ།
༈ མཚུངས་དཔེ་འགའ་ཡིས་སྐྱོན་བརྗོད་དེ།།
དཔེ་ལ་སྨོད་པ་སྨད་པའི་དཔེ།།
༈ ཆོས་མཚུངས་དཔེ་འགའ་སྔོན་བཀོད་ནས།།
དེ་དང་མཚུངས་ཞེས་བསྔགས་པའི་དཔེ།།
༈ སྐྱོན་ཡོན་ཇི་ལྟར་ལྡན་གྱུར་ཀྱང་།།
དཔེ་དོན་མཚུངས་ཞེས་བརྗོད་འདོད་དཔེ།།
༈ ཆོས་མཚུངས་དཔེ་དང་དཔེ་ཅན་གཉིས།།
འགལ་བར་བརྗོད་པ་འགལ་བའི་དཔེ།། །
༈ དཔེ་ཡི་སྐྱོན་འགས་མཚུངས་པའི་དཔེར།།
577



མི་འོས་ཞེས་འགོག་དགག་པའི་དཔེ།
༈ མཚུངས་ཆོས་ཆ་ཚང་མི་ལྡན་ཀྱང་། །
དཔེ་དོན་མཚུངས་ཞེས་ངོ་བསྟོད་དཔེ།།
མཚུངས་ཆོས་ལྡན་འདི་དཔེ་མིན་ཞིང་།
དཔེ་ཅན་ཡིན་ཞེས་དེ་ཉིད་དཔེ།།
༈ ཆོས་མཚུངས་དཔེ་འགས་མཚུངས་མིན་པས།།
རང་ཉིད་དཔེར་སྟོན་ཐུན་མོང་མིན།
དཔེ་ཡི་ཁྱད་ཆོས་ཀུན་བསྡུས་པ།།
ཁྱོད་ལ་ལྡན་ཞེས་བྱུང་མིན་དཔེ།
༈ དཔེ་ལ་སྐྱོན་དེ་མེད་པ་ལྟར།།
དཔེ་ཅན་མཚུངས་ཞེས་སྲིད་མིན་དཔེ།།
༈ ཆོས་མཐུན་དཔེ་འགའི་ཁྱད་ཆོས་གཅིག།
དོན་ལ་ལྡན་ཞེས་མང་བའི་དཔེ།།
༈ ཆོས་མཚུངས་དཔེ་ཅན་དཔེའི་ནང་ནས།།
ཕྱུང་བ་ལྟར་བརྗོད་རྣམ་འགྱུར་དཔེ།།
འབྲེལ་མཚུངས་དཔེ་འགའ་སྔ་ཕྱི་རུ།།
དཔེ་ཅན་ལྟར་བརྗོད་ཕྲེང་བའི་དཔེ།
བྱེད་ཅན་གསུམ་གཉིས་གཙོར་བྱས་ཤིང་།།
དོན་དང་དཔེ་ཡི་སོ་སོའི་ཆོས།།
རིམ་བཞིན་བཀོད་མཐར་ཐུན་མོང་གི།
མཚུངས་ཆོས་གཅིག་སྦྱར་ངག་དོན་དཔེ།
578



༈ དཔེ་ཅན་སོ་སོར་མི་འདྲའི་དཔེ།།
བཀོད་པའི་བཞིན་སྒྲ་འགའ་ཞིག་མཐར།།
ཐུན་མོང་མཚུངས་ཆོས་གཅིག་སྦྱོར་བ།། ་.
དེ་ནི་བཞིན་སྒྲ་དུ་མའི་དཔེ།། ་
༈ སྔ་ཕྱིར་དོན་དང་དཔེ་བཀོད་པས།།
མཉམ་རྟོགས་ཟླ་བོ་དངོས་པོའི་དཔེ།
༈ དཔེ་ལྷག་དོན་དམན་བྱ་བ་གཅིག།
དཔེ་དོན་མཚུངས་སྟོན་མཚུངས་སྦྱོར་དཔེ།།
༈ མཚུངས་ཆོས་དེ་ཉིད་རྒྱུ་མཚན་དུ། །
བཀོད་ནས་མཚུངས་སྟོན་རྒྱུ་ཡི་དཔེ།།
༈ རྟགས་ཚིག་ཐ་དད་དཔེ་དམན་ལྷག།
སྦྱོར་མཁས་སྐྱོན་ནི་མེད་པའང་ཡོད།།
མཚུངས་གསལ་སྒྲ་ལ་གཞུང་ཉིད་ལས།།
དངོས་བསྟན་དྲུག་ཅུ་རྩ་ལྔ་སྟེ།།
བཞིན་ལྟར་ལྟ་བུ་ཇི་ལྟར་སྒྲ།།
མཐུན་མཚུངས་ཡང་དག་མཚུངས་དང་མཉམ།།
ཡང་དག་གསལ་དང་ངེས་པར་གསལ།།
རབ་གསལ་གཟུགས་ཀྱི་ཟླ་བོ་དང་།།
གཉེན་པོ་དང་ནི་དགྲ་ཟླ་དང་།།
སོ་སོར་རྟོག་དང་འགལ(འགྲན）དང་འདྲ།།
བལྟ་བཅས་དང་ནི་བསླུ་བ་དང་།།
579.



རིགས་མཐུན་རྗེས་སུ་སྨྲ་བ་དང་།།
གཟུགས་བརྙན་དང་ནི་སོ་སོར་བསྡེབས།།
གཟུགས་མཚུངས་མཉམ་དང་ཡང་དག་འཇལ།།
མཚན་ཉིད་མཐུན་འདྲ་མཚུངས་པ་དང་།།
མཐུན་ཕྱོགས་དཔེར་བྱས་དཔེ་དང་རྟོག། །
དམན་དང་ཅུང་ཟད་དམན་སོགས་དང་།།
རབ་ཏུ་སྨྲ་དང་སོ་སོར་བཟློག།
རིགས་མཐུན་མཉམ་བྱས་སྒྲ་དག་དང་།།
གང་ཡང་དམན་མིན་དོན་ཅན་ཚིག།
འབྲུ་མང་པོ་ཡི་ཚིག་སྡུད་ནི།།
རི་བོང་མཚན་མའི་གདོང་ཅན་སོགས།།
འགྲན་དང་རྒྱལ་དང་སྡང་བ་དང༌།།
འཁུ་དང་མི་མཐུན་སྒྲོགས་པ་དང་།།
འཐབ་པ་དང་ནི་འཕྱ་བ་དང་།།
སྨ་འབེབས་བྱེད་དང་སྨོད་པ་དང་།།
ཅོ་འདྲི་བ་དང་འགོག་པ་དང་།།
དགོད་དང་ཕྲག་དོག་མི་བཟོད་དང་།།
དེ་ཡི་སྐལ་བཟང་འཕྲོག་བྱེད་དང་།།
དེ་ཡི་མཛེས་པ་ཟུམ་བྱེད་དང་།།
དེ་དང་འགྲན་ལས་ཚར་གཅོད་དང༌།།
དེ་དང་མཚུངས་ལས་ལྷག་པར་མཛེས།།
580



དེ་ཡི་རྗེས་སུ་རྐང་འཇོག་དང་།།
དེ་ཡི་ནུས་པ་ལ་འཇུག་དང་།།
དེ་ཡི་རྗེས་འགྲོ་རྗེས་སུ་འཆིང་།།
དེ་ཡི་ངང་ཚུལ་དེ་འགོག་དང་།།
དེ་ཡི་རྗེས་སུ་བྱེད་ཅེས་པའི།།
སྒྲ་རྣམས་མཚུངས་པ་གསལ་བྱེད་ཡིན།།
གཞུང་ལས་མི་གསལ་མཚུངས་གསལ་སྒྲ།།
གྲིབ་མ་མཚུངས་དང་ཆོས་ཐུན་མོང་།།
དེ་ཡི་རྗེས་སུ་བསྙེགས་པ་དང༌།།
དེ་དང་དབྱེར་མེད་གཉིས་སུ་མེད།།
རོ་གཅིག་གྱུར་དང་དེ་ལས་ལྷག།
དེ་ལས་རྨད་བྱུང་དེ་དང་ནི།
ཚུལ་གཅིག་ཁྱད་པར་མེད་པ་དང་།།
དེ་ཉིད་ཟིལ་གྱིས་གནོན་པ་སོགས།།
མཁས་པས་སྦྱར་བ་སྣ་ཚོགས་ཡོད།།
བརྗོད་འདོད་དོན་ཉིད་དཔེ་དེ་ཡི།།
གཟུགས་སུ་བཀོད་པ་གཟུགས་ཅན་རྒྱན།།
དེ་ལ་ནང་གསེས་ཉི་ཤུ་སྟེ། །
བསྡུས་དང་མ་བསྡུས་བསྡུས་མ་བསྡུས།།
མཐའ་དག་ཆ་ཤས་ཆ་ཤས་ཅན།།
ཡན་ལག་གཅིག་སོགས་ལྡན་པ་དང་།།
ཚུ
587



མི་ལྡན་མི་མཉམ་ཁྱད་པར་ཅན།།
འགལ་དང་རྒྱུ་དང་སྦྱར་བ་དང་།།
དཔེ་དང་ལྡོག་པ་ཅན་དང་འགོག།
མཉམ་འཇོག་གཟུགས་ཅན་བསྙོན་དོར་རོ།།
༈ དཔེ་དང་དཔེ་ཅན་གཉིས་བར་གྱི།།
འབྲེལ་སྒྲ་བསྡུས་པ་བསྡུས་པའི་གཟུགས།།
༈ བར་གྱི་འབྲེལ་སྒྲ་མ་བསྡུས་པ།།
མ་བསྡུས་པ་ཡི་གཟུགས་ཅན་ནོ།།
༈ དཔེ་དང་དཔེ་ཅན་གཉིས་པོ་ཡི།།
བར་དུ་འབྲེལ་སྒྲ་འགའ་ཞིག་ནི།
བསྡུས་ཤིང་འགའ་ཞིག་མ་བསྡུས་པ།།
བསྡུས་ཤིང་མ་བསྡུས་གཟུགས་ཅན་ནོ།།
༈ ཆ་དང་ཆ་ཅན་ཐམས་ཅད་ཀུན། །
གཟུགས་བྱས་མཐའ་དག་གཟུགས་ཅན་ནོ།།
༈ ཆ་ཤས་གཟུགས་བྱས་ཆ་ཅན་ནི།
གཟུགས་སུ་མ་བྱས་ཆ་ཤས་གཟུགས།
༈ དེ་ལས་ལྡོག་སྟེ་གཟུགས་སུ་བཀོད།།
ཆ་ཤས་ཅན་གྱི་གཟུགས་ཅན་ནོ། །
༈ དཔེ་དང་དཔེ་ཅན་སོ་སོའི་ཆོས།།
ཕན་ཚུན་ལྡན་པ་ལྡན་པའི་གཟུགས།།
༈ གཟུགས་གཉིས་ཕན་ཚུན་མི་ལྡན་པ།།
582



མི་ལྡན་པ་ཡི་གཟུགས་ཅན་ནོ།།
༈ ཡན་ལག་ཅན་ནི་གཟུགས་བྱས་ལ།།
ཡན་ལག་གཟུགས་སུ་བྱས་མ་བྱས།།
ཅི་ལྟར་རིགས་པ་འཐེང་འགྲོས་ལྟར།།
སྤེལ་མར་སྦྱོར་བ་མི་མཉམ་གཟུགས།།
༈ དམིགས་བསལ་ཆོས་འགའ་གཟུགས་སུ་བྱས།།
ཁྱད་པར་བཅས་པའི་གཟུགས་ཅན་ནོ།།
༈ དཔེ་དེར་སྲིད་མིན་ཁྱད་ཆོས་འགའ།།
བཀོད་པ་འགལ་བའི་གཟུགས་ཅན་ནོ།།
༈ རྒྱུ་མཚན་གང་གིས་དཔེ་དངོས་སུ།།
རྟོགས་བྱེད་རྒྱུ་ཡི་གཟུགས་ཅན་ནོ།།
༈ དཔེ་དང་དོན་གྱི་ཁྱད་ཆོས་དག།
སྒྲ་མཚུངས་སྦྱར་བའི་གཟུགས་ཅན་ནོ།།
༈ གཟུགས་བཀོད་དཔེ་དང་དཔེ་ཅན་གཉིས།།
མཚུངས་སྒྲས་གསལ་བྱེད་དཔེ་ཡི་གཟུགས།།
༈ གཟུགས་སུ་བཀོད་པའི་དཔེ་དཔེ་ཅན།།
སོ་སོར་དབྱེ་འབྱེད་ལྡོག་པའི་གཟུགས།།
༈ གཟུགས་ཅན་ཉིད་ལ་གཟུགས་ཀྱི་ནི།།
ཁྱད་ཆོས་འགལ་བ་ཉིད་མཐོང་བས།།
གཟུགས་ཅན་དེ་ལ་སྨད་ལྟར་བརྗོད།
དེ་ནི་འགོག་པའི་གཟུགས་ཅན་ནོ།།
583



ཡིR
གཟུགས་བཀོད་དཔེ་དོན་སྐྱོན་ཅན་དུ།།
མཉམ་བརྗོད་མཉམ་འཇོག་གཟུགས་ཅན་ནོ།།
དཔེ་ཅན་དེ་ཉིད་གཟུགས་གཅིག་ཏུ།
བཀོད་རྗེས་དེ་ཡང་གཞན་ཞིག་གི།
གཟུགས་སུ་བཀོད་པ་འཕར་མ་སྟེ།།
གཟུགས་ཅན་གྱི་ནི་གཟུགས་ཅན་ནོ།།
དངོས་སུ་དཔེ་ཅན་དེ་ཡི་ཆོས།།
གང་ཞིག་བཀོད་པའི་རྗེས་སུ་སླར།།
གཟུགས་དེ་མིན་ཞེས་འགོག་བྱེད་པ།།
བསྙོན་དོར་གཟུགས་ཅན་ཞེས་བྱ་བརྗོད།།
རིགས་དང་བྱ་བ་ཡོན་ཏན་སོགས།།
བརྗོད་ཚིག་ཐོག་མཐའ་བར་གང་ན།།
གནས་དེས་ཚིག་ཀུན་གསལ་བྱེད་པ།།
གསལ་བྱེད་རྒྱན་དུ་འདོད་པ་ཡིན།།
དབྱེ་ན་རིགས་དང་བྱ་བ་དང་།།
ཡོན་ཏན་རྫས་བཅས་ཐོག་གསལ་བཞི།
རིགས་དང་བྱ་བའི་བར་མཐའ་གསལ།།
ཕྲེང་བ་འགལ་དང་དོན་གཅིག་དང་།།
སྦྱར་བའི་གསལ་བྱེད་ཅེས་བྱ་བའི།།
དབྱེ་བ་རྣམ་པ་བཅུ་གཉིས་སོ།།
༈ རིགས་སྟོན་ཐོག་མའི་ཚིག་གིས་གཞན།།
༈
584



གསལ་བྱེད་རིགས་བརྗོད་ཐོག་མའི་གསལ།།
༈ བྱ་ཚིག་ཐོག་མར་བཀོད་དེས་ཚིག།
གཞན་གསལ་བྱ་བརྗོད་ཐོག་མའི་གསལ།།
༈ ཡོན་ཏན་ཐོག་མར་བཀོད་དེས་ཚིག།
གཞན་གསལ་ཡོན་ཏན་ཐོག་མའི་གསལ།།
༈ ཁྱད་རྫས་ཐོག་མར་བཀོད་དེས་ཚིག།
གཞན་གསལ་རྫས་བརྗོད་ཐོག་མའི་གསལ།།
༈ རིགས་ཚིག་བར་དུ་བཀོད་དེས་ཚིག།
གཞན་གསལ་བར་གྱི་རིགས་བརྗོད་གསལ།།
༈ བྱ་ཚིག་བར་དུ་བཀོད་པ་དེས།།
གཞན་གསལ་བར་གྱི་བྱ་བརྗོད་གསལ།།
༈ རིགས་ཚིག་ཐ་མར་བཀོད་པ་དེས།།
གོང་གསལ་རིགས་བརྗོད་ཐ་མའི་གསལ།།
༈ བྱ་ཚིག་མཐར་གནས་གོང་གི་ཚིག། །
གསལ་བྱེད་བྱ་བརྗོད་ཐ་མའི་གསལ།།
༈ སྔ་ཕྱི་རིམ་བཞིན་ཕྲེང་བ་ལྟར།།
གསལ་བྱེད་ཕྲེང་བའི་གསལ་བྱེད་ཡིན།།
༈ གསལ་བྱེད་གཅིག་གིས་འགལ་བྱ་གཉིས།།
མཉམ་སྟོན་འགལ་བའི་གསལ་བྱེད་དོ།།
༈ དོན་གཅིག་དུ་མའི་རྣམ་གྲངས་ཀྱིས། །
གསལ་སྟོན་དོན་གཅིག་གསལ་བྱེད་དོ།།
585



༈ སྦྱར་ཆོས་འདྲ་མཚུངས་གཞི་གཉིས་པོ།།
་འབྲེལ་བྱས་སྦྱར་བའི་གསལ་བྱེད་དོ།།
ཚིག་དོན་གང་རུང་གནས་གསུམ་དུ།།
ཡང་ཡང་བཟླས་པ་བསྐོར་བའི་རྒྱན།།
༈ དོན་བསྐོར་ཚིག་བསྐོར་གཉིས་ཀར་བསྐོར།།
བསྐོར་བའི་རྐྱེན་ནི་རྣམ་པ་གསུམ།།
མི་འདྲའི་ཚིག་གིས་དོན་གཅིག་ལ།།
ཡང་ཡང་བསྐོར་བ་དོན་ལ་བསྐོར།།
མི་འདྲའི་དོན་རྣམས་ཚིག་གཅིག་ལ།།
ཡང་ཡང་བཟླས་པ་ཚིག་ལ་བསྐོར།།
ཚིགས་སུ་བཅད་པ་ཕྱེད་སྔ་ཕྱི།
གཉིས་ཀར་ཡང་བཟླས་གཉིས་ཀར་བསྐོར།།
༈ དོན་དེ་དགག་བྱར་བྱས་ནས་དེ།།
སྒྲུབ་ཏུ་མི་སྟེར་འགོག་པའི་རྒྱན།།
༈ དབྱེ་ན་ཉི་ཤུ་རྩ་གསུམ་སྟེ།།
འདས་དང་མ་འོངས་ད་ལྟ་འགོག།
ཆོས་དང་ཆོས་ཅན་རྒྱུ་དང་འབྲས།།
རྗེས་གནང་དབང་དང་མ་གུས་པ།།
ཤིས་བརྗོད་རྩུབ་མོ་གྲོགས་འབད་པ།།
གཞན་དབང་ཐབས་དང་ཁྲོ་བ་དང་།།
མྱ་ངན་འགྱོད་དང་ཐེ་ཚོམ་དང་།།
༈
586



-
སྦྱར་བ་དོན་གཞན་རྒྱུས་འགོག་པའོ།།
༈ བྱུང་ཟིན་དོན་དེར་མིན་པའི་བློ།།
སྐྱེས་པ(པས）འགོག་པ་འདས་པ་འགོག།
༈ མངོན་སུམ་ཡུལ་གྱུར་ད་ལྟའི་དོན། །
འགོག་བྱེད་ཚིག་བརྗོད་ད་ལྟར་འགོག།
༈ སྔར་བྱུང་བརྗོད་དོན་གང་ཞིག་གིས།།
ཕྱིས་འབྱུང་འགོག་བྱེད་མ་འོངས་འགོག།
༈ དགག་བྱའི་ཁྱད་ཆོས་དང་འགལ་བའི།།
འགོག་བྱེད་བརྗོད་པ་ཆོས་འགོག་པ།།
༈ ཆོས་ཅན་ཁྱད་ཆོས་ཁས་བླངས་ནས།།
ཆོས་ཅན་མཐོང་འགོག་ཆོས་ཅན་འགོག།
༈ འབྲས་དེ་འབྱུང་བའི་རྒྱུ་གང་ཞིག།
སྔོན་བྱས་མེད་ཅེས་རྒྱུ་འགོག་པའོ།།
༈ རྒྱུ་འགའ་ཚོགས་ཀྱང་དེར་བརྟེན་འབྲས།།
མ་བྱུང་མཚར་སྟོན་འབྲས་བུ་འགོག།
༈ རྗེས་གནང་ལྟར་བྱས་ཐབས་གཞན་གྱིས།།
སྒྲུབ་ཏུ་མི་སྟེར་རྗེས་གནང་འགོག།
༈ དགེ་མཚན་ལྡན་ཀྱང་རང་དབང་ཉིད།།
གཙོ་ཆེས་འགོག་བྱེད་དབང་གིས་འགོག།
༈ དོན་དེར་མ་གུས་གཞན་དུ་ནི།།
གུས་པར་སྟོན་པ་མ་གུས་འགོག།
587



-
༈ ཤིས་བརྗོད་ཚིག་གིས་གསལ་བྱས་ནས།།
དེ་ཉིད་འགོག་བྱེད་ཤིས་པའི་འགོག།
༈ ཚིག་རྩུབ་བརྗོད་པ་སྔོན་འགྲོ་བས།།
དོན་དེ་འགོག་བྱེད་རྩུབ་མོས་འགོག།
༈ དོན་དེ་སྒྲུབ་ལ་བསྐུལ་བ་ལྟར།།
བྱས་ནས་དེ་འགོག་གྲོགས་ཀྱིས་འགོག།
༈ ཁྱོད་ལྟར་འབད་ཀྱང་རང་འདོད་ཚིག།
ཁ་ནས་ཐལ་ཞེས་འབད་པས་འགོག།
༈ གཞན་གྱི་དབང་སོང་དེ་ཉིད་ཀྱི།།
དབང་ལྟར་འདོད་ཅེས་དབང་གིས་འགོག།
༈ རྙེད་དཀའི་ཐབས་མང་བཀོད་བྱས་ནས།།
དོན་དེ་གྱིས་ཞེས་ཐབས་ཀྱིས་འགོག།
བྱས་དང་མ་བྱས་ཁྱད་ཅི་ཞེས།།
ཁྲོ་ཚིག་གིས་འགོག་ཁྲོ་བས་འགོག།
༈ བྱ་བར་འོས་པ་མ་བྱས་པར།།
མྱ་ངན་ཚུལ་སྟོན་སྙིང་རྗེས་འགོག།
༈ སྒྲུབ་འོས་དོན་འགའ་མ་བསྒྲུབས་པར།།
འགྱོད་པའི་ཚིག་སྨྲས་འགྱོད་པས་འགོག།
༈ དེ་འམ་གང་ཡིན་ཁྱད་པར་འདིས།།
དེ་མིན་ཞེས་བརྗོད་ཐེ་ཚོམ་འགོག།
༈ དཔེ་དོན་ཐུན་མོང་ཆོས་སྦྱར་ནས།།
588



གཟུགས་བཀོད་དཔེ་འགོག་སྦྱར་བའི་འགོག།
༈ དོན་གཞན་མཚུངས་ཆོས་དངོས་བསྟན་ནས།།
དངོས་དེའི་ཆོས་འགོག་དོན་གཞན་འགོག།
༈ ཁྱད་འཕགས་རྒྱུ་ཡིས་དེ་ཉིད་ལ།།
བསྟོད་པ་མིན་བརྗོད་རྒྱུ་ཡིས་འགོག།
༈ དོན་དེ་བསྒྲུབ་བྱར་སྔོན་བཀོད་ནས།།
སྒྲུབ་བྱེད་རྗེས་བཀོད་དོན་གཞན་བཀོད།།
༈ དབྱེ་བ་རྣམ་པ་བརྒྱད་ཡིན་ཏེ།
ཀུན་ཁྱབ་ཁྱད་པར་ལ་གནས་དང་།།
སྦྱར་དང་འགལ་དང་མི་འོས་འོས།།
འོས་ཤིང་མི་འོས་དེ་ལྡོག་བརྒྱད།།
༈ དོན་ཆོས་བསྒྲུབ་བྱར་ཀུན་ཁྱབ་ཀྱི།།
སྒྲུབ་བྱེད་བཀོད་པ་ཀུན་ཁྱབ་དོན།།
༈ ཁྱད་ཅན་བསྒྲུབ་བྱར་ནུས་ལྡན་གྱི།།
སྒྲུབ་བྱེད་བཀོད་པ་ཁྱད་གནས་སོ།།
༈ སྒྲུབ་བྱེད་སྒྲ་གཅིག་དོན་གཉིས་སོགས།།
འཇུག་བཀོད་སྦྱར་བའི་དོན་གཞན་བཀོད།།
༈ སྐྱོན་ཡོན་བསྒྲུབ་བྱར་སྒྲུབ་བྱེད་ཀྱང་།།
དེ་མཚུངས་བཀོད་པ་འགལ་དོན་གཞན།།
༈ འོས་མིན་བསྒྲུབ་བྱར་སྒྲུབ་བྱེད་ཀྱང་།།
འོས་མིན་བཀོད་པ་མི་འོས་པའོ།།
58



༈ འོས་པའི་བསྒྲུབ་བྱར་སྒྲུབ་བྱེད་ཀྱང་།།
དེ་མཚུངས་བཀོད་པ་འོས་པའི་དོན།།
གཉིས་ཀྱིས་འོས་དང་མི་འོས་གཉིས།།
བསྒྲུབ་བྱར་བཀོད་དེ་སྒྲུབ་བྱེད་ཀྱང་།།
རིམ་བཞིན་སྐྱོན་ཡོན་གཉིས་ལྡན་འགོད།།
འོས་ཤིང་མི་འོས་དོན་གཞན་བཀོད།
༈ གཉིས་ཀྱིས་མི་འོས་འོས་པ་གཉིས།།
བསྒྲུབ་བྱར་བཀོད་དེ་སྒྲུབ་བྱེད་དུ།།
རིམ་བཞིན་མི་འོས་འོས་པ་འགོད།།
མི་འོས་འོས་པའི་དོན་གཞན་བཀོད།།
༈ སྒྲ་ཤུགས་སྐབས་ཐོབ་ཅི་རིགས་ཀྱིས།།
དཔེ་དོན་མཚུངས་པར་གོ་བྱེད་སླར།།
མི་འདྲའི་ཁྱད་ཆོས་ལྡན་པ་ཡི།།
དབྱེ་བ་འབྱེད་བྱེད་ལྡོག་པ་ཅན། །
༈ གཅིག་ལྡོག་གཉིས་ལྡོག་སྦྱར་བའི་ལྡོག།
འགོག་དང་གཏན་ཚིགས་ལྡོག་པ་ཅན།།
སྒྲས་ཟིན་མཚུངས་པའི་ལྡོག་ཅན་ལྔ།།
རྟེན་དང་ལྷག་པའི་ལྡོག་ཅན་ཏེ།
རྟོག་པས་མཚུངས་པའི་ལྡོག་ཅན་གཉིས།།
མཚུངས་ཆོས་མ་ཟིན་འབྱེད་བྱེད་ཟིན།།
མཚུངས་ཆོས་འབྱེད་བྱེད་གཉིས་སྒྲས་ཟིན།
590



འབྱེད་བྱེད་མཚུངས་པའི་ལྡོག་ཅན་གཉིས།།
རིགས་མཐུན་ལྡོག་པ་ཅན་རྣམས་ཏེ།།
ལྡོག་ཅན་རྒྱུན་ནི་བཅུ་རུ་འདོད།།
༈ དུ་མའི་ཆོས་མཚུངས་ཁྱད་གཅིག་གིས།།
འབྱེད་བྱེད་གཅིག་གི་ལྡོག་པ་ཅན།།
༈ དཔེ་དོན་མཚུངས་བསྟན་གཉིས་ཀ་ཡི།།
འབྱེད་བྱེད་བརྗོད་པ་གཉིས་ཀྱི་ལྡོག།
༈ དཔེ་དོན་གཉིས་ཀར་སྒྲ་སྦྱར་ཞིང་།།
མཚུངས་ལས་འབྱེད་བྱེད་སྦྱར་ཅན་ལྡོག།
༈ དུ་མས་མཚུངས་ཀྱང་ཁྱད་གཅིག་གིས།།
མཚུངས་འགོག་འགོག་པའི་ལྡོག་པ་ཅན།།
༈ ཆོས་འགས་མཚུངས་ཀྱང་མི་འདྲའི་ཆོས།།
རྟགས་སུ་བཀོད་པ་གཏན་ཚིགས་ལྡོག།
༈ དཔེ་དོན་ཁྱད་པར་རྟེན་གྱིས་འབྱེད།།
ཤུགས་ལས་མཚུངས་རྟོགས་རྟེན་གྱི་ལྡོག།
༈ དཔེ་ལས་དོན་ལྷག་འབྱེད་བྱེད་སྒྲས།།
མཚུངས་པར་ཤུགས་རྟོགས་ལྷག་པའི་ལྡོག།
མཚུངས་ཆོས་འབྱེད་བྱེད་གཉིས་སྒྲས་ཟིན།།
ཆོས་དང་འབྱེད་བྱེད་སྒྲས་ཟིན་ལྡོག། །
༈ མཚུངས་ཆོས་མ་ཟིན་འབྱེད་བྱེད་ཆོས།།
དངོས་ཟིན་དེ་ཡི་ལྡོག་པ་ཅན།།
591



རིགས་སུ་མཐུན་ཀྱང་ཆོས་ཐ་དད།།
འབྱེད་བྱེད་རིགས་མཐུན་ལྡོག་པ་ཅན།།
ཡོངས་གྲགས་རྒྱུ་བཟློག་མ་གྲགས་པའི།།
ཕྱི་ནང་རྒྱུ་ནི་ཅུང་ཟད་དམ།།
འབྲས་བུ་རང་གི་ངོ་བོ་ཉིད།།
སྟོན་པ་སྲིད་པ་ཅན་དུ་བརྗོད།།
དབྱེ་ན་གསུམ་སྟེ་ཕྱི་དང་ནི།།
ནང་གི་རྒྱུ་གཞན་ཅུང་ཟད་སྟོན།།
རྒྱུ་མེད་འབྲས་བུའི་ངོ་བོ་ཙམ།།
སྟོན་པ་སྲིད་པ་ཅན་རྣམས་སོ།།
ཡོངས་གྲགས་རྒྱུ་བཀག་ཕྱི་ཡི་རྒྱུ།
ཅུང་ཟད་ཙམ་སྟོན་ཕྱི་སྲིད་ཅན།།
ཡོངས་གྲགས་རྒྱུ་བཀག་ནང་གི་རྒྱུ།།
ཅུང་ཟད་སྟོན་པ་ནང་སྲིད་ཅན།།
༈ རྒྱུ་གཞན་བཀག་ནས་འབྲས་བུ་ཙམ།།
སྟོན་བྱེད་འབྲས་སྟོན་སྲིད་པ་ཅན།།
བརྗོད་འདོད་དཔེ་ཅན་ལ་བསམས་ནས།།
དེ་མཚོན་དཔེ་ཞིག་བརྗོད་པ་ཡིས།།
དཔེ་ཅན་བསྡུས་ནས་སྟོན་བྱེད་པ།།
དེ་འདྲ་བསྡུས་བརྗོད་རྒྱན་དུ་འདོད།།
༈ དབྱེ་བ་བཞི་སྟེ་སྤྱི་དང་ནི། །
-e
592



ཁྱད་གཞི་ཐ་དད་ཁྱད་ཆོས་མཚུངས།།
དེ་ལས་ལྡོག་དང་སྔོན་མེད་ཀྱི། །
བསྡུས་བརྗོད་ཅེས་བྱ་རྣམ་པ་བཞི།།
༈ ཁྱད་གཞི་ཐ་དད་ཆོས་མཚུངས་པའི།།
དཔེར་བསྡུས་དེ་ཡི་བསྡུས་བརྗོད་རྒྱན།།
༈ ཐ་དད་ཐ་དད་མིན་པའི་ཆོས།།
བརྗོད་ནས་བསྡུས་པ་དེ་བསྡུས་བརྗོད།
༈ དོན་ལ་མི་ལྡན་ཆོས་འགར་བསམས།
དེ་བྲལ་དཔེ་བརྗོད་སྔོན་མེད་བསྡུས།
༈ ཡོངས་གྲགས་ལས་བརྒལ་འུད་ཆེན་པོས།།
དོན་གྱི་ཁྱད་སྟོན་ཕུལ་བྱུང་རྒྱན།
༈ དབྱེ་ན་ཁྱད་འཕགས་ཐེ་ཚོམ་དང་།།
ངེས་པ་ངོ་མཚར་ཕུལ་བྱུང་བཞི།
༈ དོན་གྱི་ཁྱད་ཆོས་དེ་ལས་ལྷག།
དཔེ་ལ་མེད་སྟོན་ཁྱད་འཕགས་ཕུལ།།
༈ དོན་ཆོས་འགའ་ལ་ཐེ་ཚོམ་ཞེས།།
འུད་བརྗོད་ཐེ་ཚོམ་ཕུལ་བྱུང་ངོ་།།
༈ ངེས་རྙེད་དཀའ་ལྟར་འུད་བྱས་ནས།།
རྟགས་ཀྱིས་ངེས་རྙེད་ངེས་པ་ཕུལ།།
༈ དོན་ཆོས་གཅིག་ལ་ཁྱད་འཕགས་པའི།།
ཚད་འདས་བསྔགས་བརྗོད་ངོ་མཚར་ཕུལ།།
593



༈
༈ སེམས་དང་ལྡན་པའམ་སེམས་མེད་ཀྱི།
ཁྱད་ཆོས་ཇི་ལྟར་གནས་པ་ལས།།
རྣམ་པ་གཞན་དུ་སྒྲོ་བཏགས་པའི།།
རབ་རྟོག་སྒྲ་ལྡན་རབ་རྟོག་རྒྱན། །
༈ དབྱེ་ན་སེམས་ལྡན་སེམས་མེད་དང་།།
ཏིང་འཛིན་རབ་རྟོག་རྣམ་པ་གསུམ།།
སེམས་ལྡན་ཆོས་དངོས་གཞན་ཞིག་ཏུ།།
སྒྲོ་བཏགས་སེམས་ལྡན་རབ་རྟོག་སྟེ།།
སེམས་མེད་ཆོས་དེ་གཞན་ཞིག་ཏུ།།
སྒྲོ་བཏགས་སེམས་མེད་རབ་རྟོག་གོ།
སེམས་མེད་དངོས་པོར་སེམས་ལྡན་ཆོས།།
སྒྲོ་བཏགས་སྒྲ་ལྡན་ཏིང་འཛིན་རྟོག།
༈ རབ་རྟོག་སྒྲ་ནི་དགུ་ཡོད་དེ།།
སྙམ་དང་དོགས་དང་ངེས་དང་འདྲ།།
རྟོག་དང་མིན་ནམ་ཅིས་མ་ཡིན།།
ཇི་ལྟར་མིན་དང་བཞིན་སྒྲ་བཅས།།
འདི་རྣམས་རབ་རྟོག་གསལ་བྱེད་ལས།།
མཚུངས་གསལ་སྒྲ་དང་མི་འདྲའོ།།
བྱེད་པོ་ཤེས་བྱེད་དངོས་བཏགས་རྒྱུ།།
ཅི་རིགས་གཙོར་སྟོན་རྒྱུ་ཡི་རྒྱན།།
༈ དབྱེ་ན་རྣམ་པ་བཅུ་དྲུག་སྟེ།།
ཨ་མ
594



དངོས་པོ་དངོས་མེད་མཚར་རྒྱུ་སྟེ།།
རྩ་བའི་དབྱེ་བ་རྣམ་གསུམ་གྱི།
དངོས་པོར་བྱེད་པོ་ཤེས་བྱེད་གཉིས།།
བྱེད་ལ་སྒྲུབ་བྱེད་ལས་རྒྱུ་གཉིས།།
སྒྲུབ་བྱེད་ལ་ཡང་སྐྱེད་བྱེད་དང་།།
ཉམས་བྱེད་འགྲུབ་པའི་རྒྱུ་གཉིས་ཡོད།།
ལས་ལ་རྣམ་འགྱུར་ཐོབ་བྱ་གཉིས།།
ཤེས་བྱེད་ལ་ནི་ཕྱི་ནང་གཉིས།།
དངོས་མེད་རྒྱུ་ལ་རྒྱུ་མེད་པས།།
འབྲས་བུ་ཡོད་མེད་བསྐྱེད་པ་གཉིས།།
དང་པོ་ལ་ཡང་སྔ་ན་མེད།།
ཞིག་ནས་མེད་དང་ཕན་ཚུན་མེད།།
སྤངས་ནས་མེད་པའི་བྱེད་རྒྱུ་བཞི།
རྒྱུ་མེད་འབྲས་བུ་མེད་སྐྱེད་གཅིག།
མཚར་བའི་རྒྱུ་ལ་རིང་འབྲས་དང༌།།
རྒྱུ་འབྲས་ལྷན་ཅིག་འབྲས་བུ་སྡུ།
རིགས་མིན་རིགས་པའི་རྒྱུ་བཅས་ལྔ།།
༈ དངོས་དེས་སྔར་མེད་འབྲས་སྐྱེད་པ།།
སྐྱེད་བྱེད་འགྲུབ་པའི་རྒྱུ་ཡི་རྒྱན།།
༈ དངོས་དེས་ཆོས་གཞན་ཉམས་བྱེད་པར།།
སྟོན་གང་ཉམས་བྱེད་འགྲུབ་པའི་རྒྱུ།།
595



༈
འགྱུར་བྱ་གང་ཞིག་འགྱུར་བྱེད་ཀྱིས།།
བསྒྱུར་བར་སྟོན་པ་རྣམ་འགྱུར་རྒྱུ།།
འཐོབ་བྱ་གང་ཞིག་ཐོབ་བྱེད་དེས།།
ཐོབ་པར་སྟོན་པ་འཐོབ་བྱའི་རྒྱུ།།
གང་ཞིག་བརྗོད་པས་དུས་བཞི་སོགས།།
ཤེས་འགྱུར་ཕྱི་ཡི་ཤེས་བྱེད་རྒྱུ།
༈ གང་ཞིག་བརྗོད་པས་སྐྱེས་བུའི་སེམས།།
ནང་ཁྱད་རྟོགས་བྱེད་ནང་ཤེས་རྒྱུ།།
༈ སྔར་མེད་རྒྱུ་དེས་འབྲས་བུ་གཞན།།
འབྱུང་སྟོན་སྔ་ནས་མེད་བྱེད་རྒྱུ། །
༈ རྒྱུ་འགའ་ཞིག་ལས་འབྲས་བུ་གཞན།།
ཐོབ་སྟོན་ཞིག་ནས་མེད་པའི་རྒྱུ།།
༈ ཕན་ཚུན་མི་གནས་རྒྱུ་དེས་འབྲས།།
གཞན་ཐོབ་ཕན་ཚུན་མེད་པའི་རྒྱུ།།
༈ རྒྱུ་གང་སྤངས་པས་འབྲས་བུ་གཞན།།
ཐོབ་བརྗོད་སྤངས་ནས་མེད་རྒྱུའི་རྒྱན།།
རྒྱུ་ལ་དགག་ཚིག་བརྩེགས་མར་སྦྱར།།
བརྟག་པ་མཐའ་བཟུང་ཚིག་བརྗོད་པས།།
འབྲས་བུ་མ་འོངས་མེད་སྐྱེད་སྟོན།།
རྒྱུ་མེད་པས་ནི་འབྲས་མེད་སྐྱེད།།
༈ རིང་ན་གནས་པའི་རྒྱུ་གང་ལས།།
596



འབྲས་བུ་སྐྱེད་སྟོན་རིང་འབྲས་རྒྱུ།
༈ རྒྱུ་དང་འབྲས་བུ་ལྷན་ཅིག་ཏུ།།
འབྱུང་སྟོན་རྒྱུ་འབྲས་ལྷན་ཅིག་པ།།
༈ འབྲས་བུ་སྔོན་དང་དེ་རྗེས་རྒྱུ།།
འགྲུབ་སྟོན་རྒྱུ་ལས་འབྲས་བུ་སྔ།།
༈ རྒྱུ་དེས་འབྲས་བུ་མི་འོས་པ།།
གཞན་ཞིག་སྐྱེད་སྟོན་རིགས་མིན་རྒྱུ།
༈ རྒྱུ་དེས་འོས་པའི་འབྲས་བུ་གཞན།།
སྐྱེ་བར་སྟོན་གང་རིགས་པའི་རྒྱུ།།
༈ ཕྱི་ནང་རྣམ་འགྱུར་བརྡ་སོགས་ཀྱིས།།
བསམ་དོན་གོ་བྱེད་ཕྲ་མོའི་རྒྱན།།
༈ དབྱེ་ན་ཟུར་གྱི་ཕྲ་མོ་དང་།།
རྣམ་པའི་ཕྲ་མོ་གཉིས་སུ་འདོད།།
༈ བསམ་དོན་མཚོན་བྱེད་ཕྱི་ཡི་བརྡས།།
གོ་བྱེད་ཟུར་གྱི་ཕྲ་མོར་འདོད།།
བསམ་དོན་མ་སྨོས་རྣམ་འགྱུར་གྱིས།།
དོན་སྟོན་རྣམ་པའི་ཕྲ་མོའོ།།
བསྒྲིབ་བྱའི་དོན་གང་སྒྲིབ་བྱེད་ཀྱིས། །
ཟོལ་དུ་ཁ་བསྒྱུར་ཆ་ཡི་རྒྱན།།
༈ དབྱེ་ན་བཞི་སྟེ་འོས་པ་དང་།།
མི་འོས་ཟོལ་གྱིས་སྨད་དང་བསྟོད།།
597



༈ གསལ་ཟིན་འོས་པའི་བསྒྲིབ་བྱའི་དོན།།
དེ་མཐུན་སྒྲིབ་བྱེད་འོས་པ་གཞན།།
ཟོལ་གྱིས་སྨྲས་ཏེ་སྦེད་བྱེད་པ།།
འོས་པའི་ཆ་ཡི་རྒྱན་དུ་འདོད།
༈ གསལ་ཟིན་འོས་མིན་དངོས་པོ་ཞིག།
སྒྲིབ་བྱེད་འོས་པའི་དངོས་གཞན་ལ།།
བསྒྱུར་ནས་ཟོལ་གྱིས་སྦེད་བྱེད་པ།།
མི་འོས་པ་ཡི་ཆ་རྒྱན་ཉིད།།
༈ བསྒྲིབ་བྱའི་སྐྱོན་སོགས་བསྟོད་པའི་ཚུལ།།
བྱས་ཏེ་སྨད་པ་ཟོལ་གྱིས་སྨད།།
སྒྲིབ་བྱེད་ཟོལ་གྱིས་སྨད་པའི་ཤུགས།།
ཡོན་ཏན་སྟོན་པ་བསྟོད་པའི་ཆ།།
བརྗོད་བྱའི་དོན་གྱི་གོ་རིམ་ལྟར།།
དཔེ་རྣམས་བཀོད་པ་རིམ་པ་ཅན།།
༈ ཁྱད་འཕགས་ཉམས་ལྡན་དགའ་བའི་སེམས།།
དངོས་སུ་སྟོན་བྱེད་དགའ་བའི་རྒྱན།།
༈ དབྱེ་ན་དངོས་ཐོབ་དགའ་བ་དང་།།
གཟུགས་བརྙན་གྱི་ནི་དགའ་བ་གཉིས།།
༈ དགའ་ཡུལ་དངོས་ཐོབ་དགའ་བའི་ཉམས།།
སྟོན་བྱེད་དངོས་ཐོབ་དགའ་བའི་རྒྱན།།
༈ གཟུགས་བརྙན་ཙམ་ལའང་དགའ་བའི་ཉམས།།
598



སྟོན་བྱེད་གཟུགས་བརྙན་དགའ་བའི་རྒྱན།།
༈ སྒེག་སོགས་ཉམས་བརྒྱད་གང་རུང་གི།
རྣམ་འགྱུར་སྟོན་པ་ཉམས་ལྡན་རྒྱན།།
དབྱེ་ན་རྣམ་པ་བརྒྱད་ཡིན་ཏེ། །
སྒེག་དང་དྲག་ཤུལ་དཔའ་བ་དང་།།
སྙིང་རྗེ་མི་སྡུག་བཞད་གད་དང་།།
རྨད་བྱུང་དང་ནི་འཇིགས་རུང་ངོ་།།
༈ ཁྱད་འཕགས་ཡོན་ཏན་ལྡན་པ་ཡི།།
ཉམས་འགྱུར་བརྗོད་པ་སྒེག་པའི་ཉམས།།
༈ ཁྲོས་པའི་ཉམས་ཀྱིས་ཕྱི་རོལ་ཏུ།།
དྲག་ཤུལ་ཆེ་སྟོན་དྲག་ཤུལ་ཉམས།།
༈ ཕུན་ཚོགས་ཡོན་ཏན་ལྡན་པ་ལས།།
སྤྲོ་བ་འཕེལ་སྟོན་དཔའ་བའི་ཉམས།།
༈ སྡུག་བསྔལ་རྒྱུ་དང་དེ་འབྲས་ལ།།
སྤྱོད་པར་མི་བཟོད་སྙིང་རྗེའི་ཉམས།།
༈ ཡིད་དུ་མི་འོང་དངོས་པོ་ཡིས།།
ཞེ་ལོག་སྐྱེད་བྱེད་མི་སྡུག་ཉམས།།
༈ བརྗོད་པའི་ཚིག་དེས་ཉན་པ་པོར།།
བཞད་གད་འཕེལ་བྱེད་བཞད་གད་ཉམས།།
༈ སྔོན་མེད་ཁྱད་འཕགས་ཡོན་ཏན་གྱིས།།
ངོ་མཚར་སྐྱེས་སྟོན་རྨད་བྱུང་ཉམས།།
-
599
--
-
-



༈ འཇིགས་སུ་རུང་བའི་རྒྱུ་གང་ལས།།
སྐྲག་པའི་ཉམས་སྟོན་འཇིགས་རུང་ཉམས།།
༈ གཞན་ལས་ཁྱད་འཕགས་ང་རྒྱལ་གྱི།
ཚིག་སྨྲས་གཟི་བརྗིད་ཅན་གྱི་རྒྱན།།
༈ འདོད་དོན་འགྲུབ་སླད་ཚིག་གཞན་གྱིས།།
བརྗོད་པ་རྣམ་གྲངས་བརྗོད་པའི་རྒྱན།།
༈ བྱ་བ་རྩོམ་ཚེ་སྟེས་དབང་གིས།།
རྐྱེན་གཞན་འཛོམས་སྟོན་ཀུན་ཕན་རྒྱན།།
བསམ་པའམ་ནི་འབྱོར་པའི་ཆོས།།
བླ་ན་མེད་སྟོན་རྒྱ་ཆེའི་རྒྱན།།
༈ དབྱེ་ན་གཉིས་ཏེ་བསམ་པ་དང་།།
འབྱོར་པ་བླ་མེད་རྒྱ་ཆེ་བའོ།།
༈ བསམ་པའི་ཁྱད་པར་བླ་མེད་ཚུལ།།
བརྗོད་པ་བསམ་པ་རྒྱ་ཆེའི་རྒྱན།།
༈ གནས་སོགས་འབྱོར་པ་བླ་མེད་ཆོས།།
སྟོན་བྱེད་འབྱོར་པ་རྒྱ་ཆེའི་རྒྱན།།
༈ དངོས་ཡོད་དོན་དེར་དེ་མིན་ཞེས།།
བསྙོན་ནས་བརྗོད་པ་བསྙོན་དོར་རྒྱན།།
༈ དབྱེ་ན་གསུམ་སྟེ་ཁྱད་ཆོས་དང་།།
ཡུལ་དང་རང་བཞིན་བཅས་པའོ། །
༈ ཁྱད་ཆོས་དངོས་དེ་གཞན་ཞིག་ཏུ།།
600



བརྗོད་དེ་ཆོས་ལ་བསྙོན་དོར་ཡིན།།
༈ ཡུལ་ལ་ལྟོས་ནས་རྣམ་གཞན་དུ། །
འགྱུར་བར་སྟོན་པ་ཡུལ་ལ་བསྙོན།།
༈ དངོས་དེའི་རང་བཞིན་གཞན་ཞིག་ཏུ།།
གནས་པར་སྟོན་པ་རང་བཞིན་ལའོ།།
ཚིག་གཟུགས་གཅིག་པས་སྦྱར་བ་ལས།།
སྒྲ་དོན་གང་རུང་མཚུངས་པ་ཡིས།།
ཕན་ཚུན་སྦྱར་གཞི་སྦྱར་ཆོས་དག།
དུ་མའི་དོན་ཅན་སྦྱར་བའི་རྒྱན། །
༈ དབྱེ་ན་གཅོད་མཚམས་ཐ་དད་མིན།།
གཅོད་མཚམས་ཐ་དད་ཚིག་འདྲ་དང་།།
བྱ་བ་ཐ་དད་མིན་པ་དང་།།
བྱ་བ་འགལ་མིན་འགལ་བའི་ལས།།
ངེས་པ་ཅན་དང་ངེས་འགོག་དང་།།
འགལ་མེད་འགལ་བ་ཅན་ཏེ་དགུ།།
ཚིག་གཟུགས་གཅིག་ལ་གཅོད་མཚམས་ཀྱང་།།
ཐ་དད་མིན་པའི་སྦྱར་བའི་རྒྱན།།
༈ གཟུགས་གཅིག་གཅོད་མཚམས་མི་འདྲ་བས།།
སྦྱར་རུང་ཐ་དད་ཚིག་འདྲའི་སྦྱར།།
༈ སྦྱར་གཞི་གཉིས་ཀས་བྱ་བ་གཅིག།
བྱེད་སྟོན་བྱ་བ་ཐ་དད་མིན།།
601



༈ སྦྱར་ཆོས་མང་པོའི་བྱ་བ་རྣམས།།
གཞི་ལ་ལྟོས་ནས་ཐ་དད་ཀྱང་།།
༈ འབྲས་བུ་གཅིག་གི་གྲོགས་སུ་འགྱུར།།
བྱ་བ་འགལ་མིན་སྦྱར་བའི་རྒྱན།།
༈ གཞི་ཆོས་སྦྱར་བའི་བྱ་བ་འགལ།།
འགལ་བའི་ལས་ཅན་སྦྱར་བའི་རྒྱན།།
༈ གཉིས་ཀར་སྦྱར་ཡང་སྐབས་དོན་འདིར།།
ངེས་པར་འཇུག་སྟོན་ངེས་ཅན་སྦྱར།།
༈ སྒྲ་གཅིག་སྒྲ་དོན་གང་རུང་གིས།།
སྦྱར་ཆོས་གཅིག་ལ་ངེས་བསྟན་ནས།།
སླར་ཡང་དེ་ཉིད་གཞན་ལའང་།།
ལྡན་པར་སྟོན་པ་ངེས་འགོག་སྦྱར།།
༈ དོན་གྱི་སྦྱར་གཞི་སྦྱར་ཆོས་རྣམས།།
དཔེ་ཡི་ཁྱད་གཞི་ཁྱད་ཆོས་དང༌།།
འགལ་མེད་སོ་སོར་རིམ་སྦྱར་བ།།
འགལ་བ་མེད་པའི་སྦྱར་བའི་རྒྱན།།
དོན་གྱི་སྦྱར་གཞིར་སྦྱར་ཆོས་རྣམས།།
ཕན་ཚུན་འགལ་བར་སྦྱར་རུང་ཞིང་།།
དཔེ་ཡི་སྦྱར་གཞིར་དེ་ལྟར་དུ།།
རུང་མིན་འགལ་བ་ཅན་གྱི་སྦྱར།།
༈ གང་དུ་ཡོན་ཏན་རིགས་ལ་སོགས།།
༈
602



གདིe
པ
ཁྱད་ཆོས་གཞན་འགའ་མ་ཚང་ཡང་།།
དམིགས་བསལ་ཁྱད་པར་ལྡན་པར་སྟོན།།
དེ་ནི་ཁྱད་པར་བརྗོད་པའི་རྒྱན།།
དབྱེ་ན་ཡོན་ཏན་རིགས་དང་ལས།།
རྫས་དང་རྒྱུ་ཡི་ཁྱད་པར་ལྔ།།
༈ ཡོན་ཏན་འགའ་ཞིག་ཚང་མིན་ཡང་།།
ཁྱད་འཕགས་ཡོན་ཏན་ལྡན་པར་བརྗོད།།
༈ རིགས་ཀྱི་ཁྱད་པར་མ་ཚང་ཡང་།།
ཁྱད་ཆོས་དེ་དང་ལྡན་པར་བརྗོད།།
བྱ་བ་འགའ་ཡང་མ་བྱས་པར།།
འབྲས་ཐོབ་བྱ་བའི་ཁྱད་པར་བརྗོད།།
རྫས་ཀྱི་ཁྱད་པར་མ་ཚང་ཡང་།།
འབྲས་ཐོབ་རྫས་ཀྱི་ཁྱད་པར་བརྗོད།།
༈ རྒྱུ་ཡི་ཁྱད་པར་མ་ཚང་ཡང་།།
འབྲས་ཐོབ་རྒྱུ་ཡི་ཁྱད་པར་བརྗོད།།
བརྗོད་འདོད་དངོས་པོ་འགའ་ཞིག་ནི།
མིང་ངམ་རྣམ་གྲངས་གང་རུང་གིས།།
སྒྲོ་བཏགས་མཚུངས་ཆོས་གཅིག་ཉིད་དུ།།
མཚུངས་པར་སྦྱོར་བ་མཚུངས་སྦྱོར་རྒྱན།།
དབྱེ་ན་བསྟོད་པའི་མཚུངས་སྦྱོར་དང་།།
སྨད་པའི་མཚུངས་སྦྱོར་གཉིས་སུ་ཡོད།།
603



༈ བསྟོད་པའི་ཡུལ་འགའ་མིང་གིས་སམ།།
རྣམ་གྲངས་སྒོ་ནས་མཚུངས་པར་སྦྱོར།།
༈ སྨད་པའི་ཡུལ་འགར་མིང་གིས་སམ།།
རྣམ་གྲངས་སྒོ་ནས་མཚུངས་པར་སྨད།།
༈ འགལ་བའི་ཆོས་འགའ་གཞི་གཅིག་ལ།།
མཉམ་དུ་འགྲོགས་སྟོན་འགལ་བའི་རྒྱན།།
དབྱེ་ན་དྲུག་སྟེ་ཁྱད་གཞི་ནི།
ཐ་དད་བྱ་བ་འགལ་བ་དང་།།
ཡོན་ཏན་རྫས་དང་ཆོས་མང་འགལ།།
གཞི་གཅིག་ལས་འགལ་སྦྱར་འགལ་ལོ།།
༈ ཁྱད་གཞི་ཐ་དོད་བྱ་བ་འགལ། །
མཉམ་དུ་འགྲོགས་སྟོན་དེ་ཡི་རྒྱན།།
༈ ཁྱད་གཞི་གཅིག་གི་ཁྱད་ཆོས་གཉིས།།
འགལ་བ་སྟོན་པ་ཡོན་ཏན་འགལ།།
༈ གཞི་གཅིག་སྟེང་དུ་འགལ་བའི་རྫས།།
མང་པོ་མཉམ་འགོག་རྫས་འགལ་རྒྱན།།
༈ གཞི་གཅིག་འགལ་བའི་ཆོས་མང་ལྡན།།
གཞི་གཅིག་ཆོས་མང་འགལ་བའི་རྒྱན།།
༈ བྱ་བ་བྱས་མིན་བྱ་བའི་ལས།།
ལྡན་སྟོན་གཞི་གཅིག་བྱ་འགལ་རྒྱན།།
༈ འགལ་བའི་དངོས་པོ་ཚིག་ལ་སྦྱར།།
604



སྤེལ་བ་གཙོར་བྱེད་སྦྱར་འགལ་རྒྱན།།
༈ བསྟོད་པའི་སྐབས་མིན་འདོད་དབང་གིས།།
བསྟོད་བྱས་སྐབས་མིན་བསྟོད་པའི་རྒྱན།།
༈ སྨད་པ་ལྟར་བྱས་དོན་དངོས་སུ། །
ཡོན་ཏན་བརྗོད་པ་ཟོལ་བསྟོད་རྒྱན།།
༈ དབྱེ་ན་མཐུ་དང་དཔའ་བ་རྣམས།།
ཕུན་ཚོགས་སྦྱར་བའི་ཟོལ་བསྟོད་གསུམ།།
༈ ནུས་མཐུའི་ཁྱད་བརྗོད་མ་སྙེམས་ཞེས།།
སྨད་པ་ལྟར་བྱས་མཐུའི་ཟོལ་བསྟོད།།
༈ ཞུམ་མེད་ཡོན་ཏན་སྨད་པ་ལྟར།།
བྱས་པ་དཔའ་བའི་ཟོལ་བསྟོད་རྒྱན།།
༈ སྒྲ་དོན་གང་རུང་སྦྱར་བ་ཡིས། །
སྨད་པ་ལྟར་བྱས་སྦྱར་བའི་ཟོལ།།
ངེས་པ་སྟོན་བྱེད་གཞན་ཞིག་གིས།།
དེ་མཚུངས་མཆོག་གམ་མཆོག་མིན་དུ།།
ངེས་བསྟན་གསལ་བྱེད་སྒྲ་ལྡན་པས།།
དོན་དངོས་མཚོན་བྱེད་ངེས་བསྟན་རྒྱན།།
༈ དབྱེ་ན་མཆོག་དང་མཆོག་མིན་གྱི།
ངེས་བསྟན་རྣམ་པ་གཉིས་སུ་འདོད།།
༈ མཆོག་གི་དོན་མཚོན་དཔེ་སྔར་བཀོད།།
ངེས་བསྟན་སྒྲ་སྦྱར་མཆོག་ངེས་བསྟན།།
605



-
༈ མཆོག་མིན་དཔེ་བཀོད་དོན་མཚོན་པའི།།
སྒྲ་སྦྱར་མཆོག་མིན་ངེས་བསྟན་རྒྱན།།
༈ ཡོན་ཏན་ལས་སོགས་ལྷན་ཅིག་ཏུ།།
འགྲོགས་སྟོན་ལྷན་ཅིག་བརྗོད་པའི་རྒྱན།།
༈ དབྱེ་ན་གསུམ་སྟེ་ཡོན་ཏན་དང༌།།
བྱ་བ་ཐ་དད་བྱ་བ་གཅིག།
༈ གང་གི་ཡོན་ཏན་དངོས་གཞན་དང༌།།
ལྷན་བརྗོད་ཡོན་ཏན་ལྷན་ཅིག་བརྗོད།།
༈ གང་དང་བྱ་བ་ཐ་དད་པའི།།
དངོས་པོ་མཉམ་བརྗོད་དེ་ཡི་རྒྱན།།
༈ ཁྱད་གཞི་ཐ་དད་བྱ་བ་གཅིག།
ལྷན་བརྗོད་བྱ་བ་གཅིག་པའི་རྒྱན།།
༈ བརྗོད་འདོད་ཡོན་ཏན་ལས་ལ་སོགས།།
ཕན་ཚུན་བསྣོལ་བ་ཡོངས་བརྗེས་རྒྱན།།
༈ མངོན་འདོད་དངོས་པོ་སྲུང་སྒྲུབ་ཕྱིར།།
གེགས་མེད་སྨོན་པ་ཤིས་བརྗོད་རྒྱན།།
༈ རྣམ་པ་མི་འདྲའི་རྒྱན་གཉིས་ཡན།།
མཉམ་དུ་བསྲེས་པ་རབ་སྤེལ་རྒྱན།།
༈ དབྱེ་ན་གཅིག་ལ་གཅིག་བརྟེན་དང་།།
སྟོབས་མཚུངས་རབ་སྤེལ་རྣམ་པ་གཉིས།།
༈ བསྲེ་བྱའི་རྒྱུན་རྣམས་ཕན་ཚུན་ལྟོས།།
. 606



གཅིག་ལ་གཅིག་བརྟེན་རབ་སྤེལ་རྒྱུན།།
༈ བསྲེ་བྱའི་རྒྱུན་རྣམས་རང་དབང་དུ།།
སྤེལ་བ་སྟོབས་མཚུངས་རབ་སྤེལ་ཡིན།།
༈ ཆོས་བཞིའི་བསམ་པའི་དབང་བྱས་ནས།།
སྦྱར་བའི་སྙན་ངག་དགོངས་པ་ཅན།།
དོན་རྒྱན་སོ་ལྔའི་གནད་བསྡུས་པ།།
གཉིས་པའི་སྡོམ་ཙམ་བསྟན་ཟིན་ཏོ།།
ལེའུ་གསུམ་པ།
༈ རྗོད་བྱེད་ཚིག་གང་ཡིག་གཟུགས་དང་།།
སྒྲ་དང་མཚུངས་པར་སྦྱར་བ་ལས།།
ཚིག་སྦྱོར་མཛེས་ཤིང་བརྗོད་དོན་ཀྱང་།།
ལེགས་པར་སྟོན་ནུས་སྒྲ་ཡི་རྒྱན།།
༈ རྩ་བའི་དབྱེ་བ་རྣམ་གསུམ་སྟེ།
ཡི་གེ་བསྐོར་བའི་ཟུང་ལྡན་དང་།།
བྱ་དཀའི་རྣམ་གྲངས་གཞན་དང་ནི།།
དབྱངས་སོགས་ངེས་པའི་བྱ་དཀའོ།།
༈ ཚིག་སྦྱོར་གང་དུ་གཟུགས་མཚུངས་པའི།།
ཡི་གེའི་བར་དུ་ཚིག་གཞན་གྱིས།།
ཆོད་དང་མ་ཆོད་ཅི་རིགས་པས།།
ཡང་ཡང་བསྐོར་བ་ཟུང་ལྡན་རྒྱན།།
ཡི་གེ་བསྐོར་བའི་ཟུང་ལྡན་ལ།།
607



af-
དང་པོར་ཡོད་དང་གཞན་ལ་ཡོད།།
མཐའ་ཐོག་སྦྱར་དང་ཀུན་ཏུ་སྦྱར།།
བསྲེས་དང་བཟློག་པའི་ཟུང་ལྡན་དྲུག།
ཟུང་ལྡན་ཚིག་དེ་རྐང་བ་ཡི།།
ཐོག་ཡོད་ཐོག་མའི་ཟུང་ལྡན་ཡིན།།
༈ བར་མ་ཆོད་དང་བར་ཆོད་དང༌།།
ཆོད་ཅིང་མ་ཆོད་ཟུང་ལྡན་གསུམ།།
༈ ཟུང་ལྡན་ཚིག་ནི་སྔ་ཕྱིའི་བར།།
གཞན་གྱིས་མ་ཆོད་དེའི་ཟུང་ལྡན།།
ཚིགས་སུ་བཅད་པའི་རྐང་པ་ཡི།།
རེ་རེ་གཉིས་གཉིས་གསུམ་གསུམ་བཞིར།།
བར་མ་ཆོད་པའི་ཟུང་ལྡན་གྱི།།
དབྱེ་བ་རྣམ་པ་བཅོ་ལྔ་ཡོད།།
༈ ཟུང་ལྡན་ཚིག་གི་སྔ་ཕྱིའི་བར།།
གཞན་གྱིས་ཆོད་གང་ཆོད་པའི་ཟུང་།།
༈ བར་དུ་ཆོད་པ་རྐང་པ་ནི།།
གཉིས་རེར་ཡོད་པའི་དབྱེ་བ་དྲུག།
གསུམ་རེར་ཡོད་པ་རྣམ་གསུམ་དང་།།
བཞི་ཀའི་ཐོག་མར་ཡོད་པ་གཅིག།
ཆ་གཉིས་ཡོད་པ་རྣམ་གསུམ་སྟེ།
བར་དུ་ཆོད་པ་བཅུ་གསུམ་མོ།།
608



༈ ཟུང་ལྡན་ཚིག་གི་སྔ་ཕྱིའི་བར།།
ཚིག་འབྲུ་གཞན་གྱིས་ཆོད་པ་དང་།།
མ་ཆོད་སྤེལ་མར་ཡོད་པ་ནི། །
ཆོད་ཅིང་མ་ཆོད་ཟུང་ལྡན་ནོ།།
ཚིགས་བཅད་དེ་ཡི་ཚིག་རྐང་གི།
ཕྱེད་སྔ་གཉིས་དང་ཕྱི་གཉིས་འདྲ།།
ཐོག་མཐའ་གཉིས་དང་བར་གཉིས་འདྲ།།
བཞི་འདྲ་ཆོད་ཅིང་མ་ཆོད་གསུམ།།
༈ ཟུང་ལྡན་ཚིག་དེ་ཚིག་རྐང་རེར།།
ལན་འགའི་བཟླས་པ་བྱ་དཀའི་རྒྱན།།
༈ བྱ་དཀའ་གནས་གཞན་ཟུང་ལྡན་ལ།།
རྐང་བཞིའི་དབུས་དང་དེ་བཞིན་མཐའ།།
བར་མཐའ་ཐོག་བར་ཐོག་མཐའ་དང་།།
གནས་གསུམ་མཉམ་པར་ཡོད་པ་ལ།།
བར་ཆོད་ཆོད་ཅིང་མ་ཆོད་པ།།
གཉིས་གཉིས་སྦྱར་བས་བཅུ་གཉིས་སོ།།
༈ ཟུང་ལྡན་ཚིག་རྐང་སྔ་ཕྱི་ཡི།།
མགོ་མཇུག་མཚུངས་སྦྱར་མཐའ་ཐོག་སྦྱར།།
ཚིགས་བཅད་རྐང་པ་ལན་གཉིས་སུ།།
བཟླས་པ་ཀུན་ཏུ་ཟུང་ལྡན་ནོ།།
༈ ཀུན་ཏུ་ཟུང་ལྡན་བཅུ་གཉིས་སྟེ།།
609



གི་
ཕྱེད་བཟླས་ཡང་དག་སྦྱར་བ་ཡི།།
དབྱེ་བ་གསུམ་དང་གཞན་རྐང་བཟླས།།
ལན་ཅིག་བཟླས་པ་རྣམ་པ་དྲུག།
ལན་གཉིས་བཟླས་པའི་དབྱེ་བ་གསུམ།།
ལན་གསུམ་བཟླས་པ་གཅིག་སྟེ་བཅུ།
དེ་བཞིན་ཚིགས་བཅད་བཟླས་པ་དང་།།
ཟུང་ལྡན་ཆེན་པོ་གཅིག་རྣམས་སོ།།
༈ སྔར་བཤད་ཟུང་ལྡན་འདྲེས་མ་རུ།།
སྦྱར་བ་བསྲེས་པའི་ཟུང་ལྡན་ནོ།།
༈ ཚིག་རྐང་ཚིགས་བཅད་ཕྱེད་དང་རིལ།།
བཟློག་གང་བཟློག་པའི་ཟུང་ལྡན་ནོ།།
དྲུག་པ་བཟློག་པའི་ཟུང་ལྡན་ལ།།
ལུགས་ལྡོག་རྐང་པ་གཅིག་ལྡོག་དང་།།
ཚིགས་བཅད་ཕྱེད་དང་དེ་བཞིན་དུ།།
རངས་པོ་བཟློག་པ་རྣམ་གསུམ་ཡོད།།
བྱ་དཀའི་ཁྱད་པར་བ་ལང་གཅིན།།
ཕྱེད་འཁོར་ཀུན་ཏུ་འཁོར་བ་གསུམ།།
༈ ཚིགས་བཅད་ཚིག་ཕྲེང་གོང་འོག་གཉིས།།
སྤེལ་ནས་ཀློག་རུང་བ་ལང་གཅིན།།
ཕྱེད་སྔའི་ལུགས་འབྱུང་གཡས་ཐུར་འདྲ།།
ཕྱེད་སྔའི་ལུགས་ལྡོག་གཡོན་ཐུར་འདྲ།།
61 0



ནང་མ་ཕྱེད་ཕྱེད་མཐའ་ནས་ཐུར།།
གཤམ་ནས་ལུགས་ལྡོག་ཕྱེད་དུ་འཁོར།།
ཚིགས་བཅད་རིང་ཐུང་མཚུངས་པ་ཡི།།
གཟུགས་གཅིག་ཀུན་ཏུ་འཁོར་བའམ།།
སྔ་མའི་དང་པོ་དཀྱུས་སུ་བཀླགས།།
ཐུར་ནས་གྱེན་དང་ཟུར་ནས་དཀྱིལ།།
དཀྱིལ་ནས་དཀྱིལ་སོགས་འབྲེལ་ཆགས་པར།།
སྒོར་མོར་འཁོར་བ་ཀུན་འཁོར་ཡིན།།
དབྱིབས་ནི་ཟླུམ་པོ་ཕྱོགས་མཚམས་ནས།།
དབུས་སུ་འཁོར་བ་བི་དགྷ།
ཁ་ཆེའི་ལུགས་ཏེ་ཕྱི་མ་ལ།།
གྲུ་བཞིར་འཁོར་བའི་ལུགས་ཀྱང་ཡོད།།
གཞན་ཡང་རིན་སྤུངས་དཔལ་སྒང་པ།།
རྒྱལ་དབང་སྐུ་ཕྲེང་སྔ་ཕྱི་གཉིས།།
བོད་མཁས་པཎ་ཆེན་བསྟན་དབང་སོགས།།
བཞེད་སྲོལ་མི་འདྲ་མང་དུ་མཆིས།།
དབྱངས་སོགས་ངེས་པའི་བྱ་དཀའ་ལ།།
དབྱངས་དང་གནས་དང་གསལ་བྱེད་གསུམ།།
རེ་རེར་བཞི་གསུམ་གཉིས་གཅིག་གིས།།
དབྱེ་བས་རྣམ་པ་བཅུ་གཉིས་སོ།།
༈ གབ་བྱའི་དོན་གང་ཚིག་སྦྱོར་གྱིས།།
༈
611



གབ་པར་བྱེད་པ་གབ་ཚིག་རྒྱན།།
ཀུན་ཚོགས་སླུ་བྱེད་རིམ་པ་བྲལ།།
རབ་བཅོམ་མཐུན་གཟུགས་རྩུབ་མོ་དང་།།
གྲངས་དང་རབ་བཏགས་མིང་དུ་འདུས།།
བསྒྲིབས་དང་མཐུན་སྒྲ་རྨོངས་པ་དང་།།
ཡོངས་འཕྲོག་གཅིག་བསྒྲིབས་གཉིས་ཀ་བསྒྲིབས།།
ཡོངས་སུ་འདྲེས་དང་བཅུ་དྲུག་གོ།
༈ ཚིག་མཚམས་སྦྱར་བས་དོན་སྦས་པ།།
ཀུན་ཏུ་ཚོགས་པའི་གབ་ཚིག་སྟེ།།
༈ གཞན་གྲགས་སྒྲ་ཡིས་གབ་བྱའི་དོན།།
གབ་བྱེད་ལ་འཁྲུལ་རྨོངས་བྱེད་ཡིན།།
༈ ཚིག་སྦྱོར་གོ་རིམ་དཀྲུགས་པ་ཡིས།།
དོན་ལ་རྨོངས་བྱེད་རིམ་པ་བྲལ།།
༈ སྒྲ་དོན་ཅི་རིགས་སྦྱར་བས་དོན།།
གབ་བྱེད་ཁ་འཕངས་རབ་བཅོམ་ཡིན།།
༈ བཏགས་པའི་དོན་བཀོད་ཚིག་དག་གིས།།
སྒྲིབ་པ་དེ་ནི་མཐུན་པའི་གཟུགས།།
མཚན་ཉིད་ཡོད་ཙམ་ངེས་ཚིག་དང་།།
རྩུབ་མོའི་ཚིག་ལྡན་རྩུབ་མོའོ།།
༈ གབ་ཚིག་གྲངས་ཀྱིས་བརྗོད་དོན་ལ།།
རྨོངས་བྱེད་གྲངས་ཀྱི་གབ་ཚིག་ཡིན།
thཡt-
612



༈ གང་དུ་ངག་དོན་རྣམ་པ་གཞན།།
སྣང་བ་དེ་ནི་རབ་བཏགས་ཉིད།།
༈ གང་དུ་མིང་ལ་སྣ་ཚོགས་དོན།།
ལྡན་པས་རབ་བཏགས་མིང་དུ་འདུས།།
༈ ཚིག་ནི་ཆོས་མཚུངས་ལ་རེག་པས།།
དོན་གཞན་སྒྲིབ་བྱེད་བསྒྲིབས་པའོ།།
༈ རྣམ་གྲངས་སྒྲ་ནི་བཀོད་པ་ཡིས།།
དངོས་མིང་མི་གསལ་མཐུན་པའི་སྒྲ།།
༈ བརྗོད་དོན་དངོས་སུ་བསྟན་བྱས་ཀྱང་།།
ཚིག་གིས་རྨོངས་བྱེད་རྨོངས་པ་ཡིན།།
༈ ཚིག་སྦྱོར་ཕྲེང་བ་སྔ་མ་ལས།།
ཕྱི་མ་གོ་དགོས་ཡོངས་འཕྲོག་གོ།
༈ ཚིག་སྦྱོར་གང་དུ་རྟེན་སྦས་ཤིང༌།།
བརྟེན་པ་གསལ་བ་གཅིག་བསྒྲིབས་སོ།།
༈ སྤྱི་སྒྲས་རྟེན་དང་བརྟེན་པ་གཉིས།།
ཡོངས་སྦས་གཉིས་ཀ་བསྒྲིབས་པའོ།།
༈ གང་དུ་གབ་ཚིག་སྣ་ཚོགས་པ།།
འདྲེས་དེ་ཡོངས་འདྲེས་གབ་ཚིག་ཡིན།།
༈ གཞན་ཡང་སྔ་རབས་ལྡེའུ་དང་།།
ཡུལ་འགར་ཁེད་ཅེས་གྲགས་པ་ཡི།།
གངས་ལྗོངས་རིག་རྩལ་ལས་འོངས་པའི།།
613



ངོ་མཚར་གབ་ཚིག་རྣམ་གྲངས་མང་།
༈ སྙན་ངག་སྦྱོར་ཚེ་བརྗོད་དོན་དང༌།།
བརྗོད་ཚུལ་རྗོད་བྱེད་ཚིག་སྦྱོར་སོགས།།
ཉམས་པས་རྒྱུན་དུ་མི་འགྱུར་བ།།
དེ་ནི་སྙན་ངག་སྐྱོན་དུ་འདོད།།
༈ དེ་ལ་བཅུ་སྟེ་དོན་ཉམས་དང་།།
དོན་འགལ་དོན་གཅིག་ཐེ་ཚོམ་ཅན།།
རིམ་ཉམས་སྒྲ་ཉམས་གཅོད་མཚམས་ཉམས།།
སྡེབ་སྦྱོར་ཉམས་དང་མཚམས་སྦྱོར་ཉམས།།
ཡུལ་དུས་སྒྱུ་རྩལ་འཇིག་རྟེན་དང༌།།
རིགས་ལུང་དག་དང་འགལ་བའོ། །
ཚིག་ཚོགས་མང་ཡང་བརྗོད་དོན་རྣམས།།
འབྲེལ་མི་ཆགས་པ་དོན་ཉམས་སྐྱོན།།
འདི་ནི་སྙན་ངག་རྩོམ་པ་ལ།།
སྐྱོན་ཆེན་ཡིན་པས་དམིགས་བསལ་མེད།།
བརྗོད་དོན་སྔ་ཕྱི་ཕན་ཚུན་བར།།
ནང་འགལ་ཡོད་པ་དོན་འགལ་སྐྱོན།།
ཕུལ་བྱུང་རྒྱུན་དང་འགལ་རྐྱེན་སོགས།།
འགའ་ཞིག་ལ་ནི་དམིགས་བསལ་ཡོད།།
༈ དགོས་མེད་ཚིག་དང་དོན་ཅི་རིགས།།
བཤད་ཟིན་སླར་བརྗོད་དོན་གཅིག་སྐྱོན།།
_614



}
དགའ་བའི་རྒྱུན་སོགས་སྔར་བརྗོད་དོན།།
སླར་ཡང་བརྗོད་ཀྱང་སྐྱོན་མི་འགྱུར།།
རྗོད་ཚིག་གང་གིས་བརྗོད་དོན་ལ།།
ཐེ་ཚོམ་སྐྱེད་བྱེད་ཐེ་ཚོམ་སྐྱོན།།
མཚུངས་པར་སྟོན་དང་རབ་རྟོག་ལ།།
ཐེ་ཚོམ་ཚིག་བརྗོད་སྐྱོན་མི་འགྱུར།།
མདོར་བསྟན་ཇི་བཞིན་རྒྱས་བཤད་དུ།།
མ་བྱུང་གོ་རིམ་ཉམས་པའི་སྐྱོན།།
དགོས་དབང་མདོར་བསྟན་རྒྱས་བཤད་གཉིས།།
གོ་རིམ་བཟློག་ཀྱང་སྐྱོན་མི་འགྱུར།།
༈ རྗོད་བྱེད་རྣམ་དབྱེ་ཚིག་ཕྲད་སོགས།།
སྦྱོར་ཚུལ་ལོག་པ་སྒྲ་ཉམས་སྐྱོན།།
དགོས་པའི་དབང་གིས་སྦྱོར་ཚུལ་གཞན།།
བྱས་ཀྱང་རེས་འགར་སྐྱོན་མི་འགྱུར། །
༈ ངལ་གསོ་ཡོད་མེད་ལུགས་དང་འགལ།།
དེ་ནི་གཅོད་མཚམས་ཉམས་པའི་སྐྱོན།།
རེས་འགའ་རྐང་མཐའི་མཚམས་སུ་ནི།།
ངལ་གསོ་མ་བྱས་སྐྱོན་མི་འགྱུར།།
ཚིགས་བཅད་རྐང་བཞིའི་ཡིག་འབྲུའི་གྲངས།།
མི་མཉམ་སྡེབ་སྦྱོར་ཉམས་པའི་སྐྱོན།།
འདི་ཡང་ཚིགས་བཅད་སྙན་ངག་ལ།།
615



སྐྱོན་ཆེན་ཡིན་པས་དམིགས་བསལ་མེད།།
༈ དབྱངས་གསལ་རྣམ་བཅད་མཚམས་སྦྱོར་སོགས།།
ལོག་པ་མཚམས་སྦྱོར་ཉམས་པའི་སྐྱོན།།
བོད་སྐད་རྣམ་དབྱེ་ལས་གཞན་པའི།།
ཚིག་ཕྲད་སྦྱོར་ཚུལ་ཉམས་པ་སྟེ།།
འདི་ཡང་སྙན་ངག་སྦྱོར་བའི་ཚེ།
སྐྱོན་ཆེན་ཡིན་པས་དམིགས་བསལ་མེད།།
རི་ནགས་ལ་སོགས་ཡུལ་དེ་ཡི།།
ཚུལ་དང་མི་མཐུན་ཡུལ་དང་འགལ།།
དམིགས་བསལ་ནུས་པས་ཁྱད་པར་འགའ།།
འབྱུང་བར་བརྗོད་ཀྱང་སྐྱོན་མི་འགྱུར།།
ཉིན་མཚན་ལ་སོགས་དུས་སྐབས་དེའི།།
ཚུལ་དང་མི་མཐུན་དུས་དང་འགལ།།
རེས་འགའ་དུས་མིན་དངོས་པོ་འགའ།།
འབྱུང་སྲིད་དེ་བརྗོད་སྐྱོན་མ་ཡིན།།
ལུས་ངག་ཡིད་ཀྱི་ཉམས་འགྱུར་རྩལ།།
དངོས་དང་མི་མཐུན་སྒྱུ་རྩལ་འགལ།།
ནང་རྐྱེན་དབང་གིས་འགྱུར་བ་གཞན།།
འབྱུང་སྲིད་དེ་བརྗོད་སྐྱོན་མི་འགྱུར།།
ཡོངས་གྲགས་འཇིག་རྟེན་ཐ་སྙད་དང་།།
མི་མཐུན་འཇིག་རྟེན་དང་འགལ་སྐྱོན།།
616



རྐྱེན་གཞན་དབང་བྱས་ཡོངས་གྲགས་དང་།།
མཐུན་མིན་འགའ་བརྗོད་སྐྱོན་མི་འགྱུར།།
༈ རང་གཞན་གཏན་ཚིགས་རིགས་པ་དང་།།
མི་མཐུན་རིགས་པ་དང་འགལ་སྐྱོན།།
རེས་འགའ་དོན་གཞན་དབང་བྱས་ཚེ།།
དེ་དང་འགལ་བའི་སྐྱོན་མི་འགྱུར།།
༈ རང་རང་གཞུང་ལུགས་ཚིག་ཟིན་དང་།།
མི་མཐུན་ལུང་དང་འགལ་བའི་སྐྱོན།།
རེས་འགའ་དམིགས་གསལ་གཞུང་གཞན་གྱི།།
དབང་བྱས་ལུང་དང་འགལ་སྐྱོན་མེད།།
དེ་ལྟར་སྙན་ངག་འདབ་བརྒྱའི་ཚལ།།
བཞད་པའི་སྡོམ་ཚིག་ཟིལ་མངར་བཅུད།།
བློ་གསལ་རྐང་དྲུག་དགྱེས་བྱེད་པའི།།
དགའ་སྟོན་དམ་པར་བདག་གིས་སྦྱིན།
འདི་ལ་བརྟེན་ནས་རང་གཞན་ཀུན།།
རིག་གནས་ལུས་ཀྱི་སྟོབས་རྒྱས་ཏེ།།
ཡིད་འཕྲོག་རྩོམ་རིག་རྩེ་དགའི་འཕྲུལ།།
འགྱེད་པའི་ཆ་རྐྱེན་ཉིད་གྱུར་ཅིག།
617



སྔ་རབས་ཀྱི་མཁས་པ་ཚོས་བསྒྱུར་པ་དང་བརྩམས་
པའི་སྙན་ངག་གི་གཞུང་གང་རྙེད་ཀྱི་དཀར་ཆག
1. ས་སྐྱ་པཎྜི་ཏས་མཛད་པའི《 མཁས་པ་ལ་འཇུག་པའི་སྒོ 》ལ ༦༣
2. སློབ་དཔོན་དབྱུག་པ་ཅན་གྱིས་མཛད་པའི《སྙན་ངག་གི་བསྟན་བཅོས་མེ་་་་
ལོང》ལ ༣༥
3. སློབ་དཔོན་དབྱུག་པ་ཅན་གྱིས་མཛད་པའི《སྙན་ངག་མེ་ལོང་མ་ཞེས་བྱ་བ་
སྐད་གཉིས་ཤན་སྦྱར》ལ ༥༢
4. ཁུ་སྟོན་བསོད་ནམས་གྲགས་པས་མཛད་པའི《སྙན་ངག་གི་མདོ》ལ ༡༠
5. འཇམ་དབྱངས་བཞད་པའི་རྡོ་རྗེས་མཛད་པའི《སྙན་ངག་གསལ་བར་བྱེད་
པའི་བསྟན་བཅོས་དབྱངས་ཅན་ཞལ་ལུང་ཉི་མ་འབུམ་གྱི་འོད་ཅན》ལ ༢ ༣
6. ཨ་ཀྱཱ་ཡོངས་འཛིན་དབྱངས་ཅན་དགའ་བའི་བློ་གྲོས་ཀྱིས་མཛད་པའི《སྙན་
ངག་གི་ལུས་རྒྱན་སྐྱོན་སེལ་གསུམ་གྱི་སྡོམ་ཚིག་རབ་གསལ་མེ་ལོང》ལ ༦
7. དངུལ་ཆུ་དྷརྨ་བྷ་དྲས་མཛད་པའི《སྙན་ངག་བསྟན་བཅོས་རྒྱ་མཚོའི་སྙིང་
པོ》ལ༥
8. དབྱངས་ཅན་དགའ་བའི་དཔལ་གྱིས་མཛད་པའི《སྙན་ངག་གསལ་བྱེད་་་་་
མདོར་བསྡུས་པ》ལ ༧
9. མཛད་བྱང་མི་གསལ་བ《སྙན་ངག་མེ་ལོང་མ་གསལ་བར་བྱེད་པའི་བསྟན་་
བཅོས་མཁས་པའི་མགུལ་རྒྱན》ལ ༡༨
10. ཡང་མཛད་བྱང་མི་གསལ་བ《སྙན་ངག་ལ་འཇུག་པའི་བསྟན་བཅོས་་་་་་་་
618



དབྱངས་ཅན་ཞལ་གྱི་འཛུམ་འོད》ལ ༡༦
11. ཤོང་སྟོན་ལོ་ཙཱ་བ་རྡོ་རྗེ་རྒྱལ་མཚན་གྱིས་མཛད་པའི《སྙན་ངག་གི་བསྟན་་་་
བཅོས་མགུལ་རྒྱན》ལ ༢༤
12. དཔང་ལོ་ཙཱ་བ་བློ་གྲོས་བརྟན་པས་མཛད་པའི《སྙན་ངག་མེ་ལོང་གི་རྒྱུ་་་་་
ཆེར་འགྲེལ་བ་གཞུང་དོན་གསལ་བ》ལ ༡༦༩
13. དཔང་ལོ་ཙཱ་བ་བློ་གྲོས་བརྟན་པས་མཛད་པའི《སྙན་ངག་གི་བསྟན་བཅོས་
པདྨ་དཀར་པོའི་ཕྲེང་བ》ལ ༩
14. དཔང་ལོ་ཙཱ་བ་བློ་གྲོས་བརྟན་པས་མཛད་པའི《སྙན་ངག་མེ་ལོང་གི་་་་་་
བཅད 》ལ ༡༧
15, འཇམ་དབྱངས་ཁ་ཆེས་མཛད་པའི《སྙན་ངག་མེ་ལོང་གི་འགྲེལ་བ་ལུས་་་་
རྒྱུན་གྱི་འདོད་འཇོ》ལ ༢༡༤
16. ཞྭ་ལུ་ལོ་ཆེན་ཆོས་སྐྱོང་བཟང་པོས་མཛད་པའི《སྙན་ངག་མེ་ལོང་ལ་འཇུག་
པའི་མན་ངག་ཀུན་གསལ》ལ ༡༢
17. ཞྭ་ལུ་ལོ་ཆེན་ཆོས་སྐྱོང་བཟང་པོས་མཛད་པའི《སྙན་ངག་མེ་ལོང་གི་གནད་
བསྡུས་པ》ལ ༡༡༥
18. སྣར་ཐང་པ་སངྒྷ་ཤིས་མཛད་པའི《སྙན་ངག་མེ་ལོང་གི་བཤད་པ་བཀླགས་
པའི་དོན་ཐམས་ཅད་འགྲུབ་པ》ལ ༢༠༨
19. དགེ་ཡེ་བ་ཚུལ་ཁྲིམས་སེང་གེས་མཛད་པའི《སྙན་ངག་གི་བསྟན་བཅོས་་་་་
མིང་གི་ཚོགས་གསལ་བར་བྱེད་པ་བློ་གསལ་རྣ་ཆ》ལ ༤༣
20. རིན་སྤུངས་ངག་དབང་འཇིགས་གྲགས་ཀྱིས་མཛད་པའི《སྙན་ངག་ལེའུ་་་་
གསུམ་གྱི་རྒྱ་ཆེར་འགྲེལ་བ་མི་འཇིགས་སེངྒེའི་རྒྱུད་ཀྱི་ང་རོའི་སྒྲ་དབྱངས》
619



ལ ༢༠༨
21. ཏཱ་ལའི་བླ་མ་སྐུ་ཕྲེང་ལྔ་པས་མཛད་པའི《སྙན་ངག་མེ་ལོང་གི་དཀའ་་་་་་་
འགྲེལ་དབྱངས་ཅན་དགྱེས་པའི་གླུ་དབྱངས》ལ ༡༧༤
22. སྡེ་སྲིད་སངས་རྒྱས་རྒྱ་མཚོས་མཛད་པའི《སྙན་ངག་དཀའ་འགྲེལ་དབྱངས་
ཅན་དགྱེས་པའི་གླུ་དབྱངས་ཀྱི་མཆན་འགྲེལ》ལ ༢༨༠
23. བོད་མཁས་པས་མཛད་པའི《སྙན་ངག་གི་བསྟན་བཅོས་ཆེན་པོ་མེ་ལོང་ལ་
འཇུག་པའི་བཤད་སྦྱར་དཎྜིའི་དགོངས་རྒྱན》ལ ༡༩ ༣
24. ཨ་ཀྱཱ་ཡོངས་འཛིན་གྱིས་མཛད་པའི《 སྙན་ངག་མེ་ལོང་གི་ལེའུ་དང་པོ་ནས་
བྱུང་བའི་སྦྱར་བ་སོགས་ཡོན་ཏན་བཅུའི་གནད་དོན་གསལ་བར་སྟོན་པ་་་
ལེགས་བཤད་པུཎྜ་རཱི་ཀའི་ཕྲེང་མཛེས》ལ ༢༥
25. ཨ་ཀྱཱ་ཡོངས་འཛིན་གྱིས་མཛད་པའི《སྙན་ངག་གི་བསྟན་བཅོས་མུ་ཏིག་་་་་་
ཕྲེང་བ》ལ ༢༡
26. མདོ་མཁར་བ་བཀྲ་ཤིས་ཀྱིས་མཛད་པའི《སྙན་ངག་མེ་ལོང་གི་འགྲེལ་བ་་་་
སྔོན་མེད་པའི་མེ་ལོང》ལ ༦༧
27.《སྙན་ངག་གི་བསྟན་བཅོས་སྔོན་མེད་མེ་ལོང་གི་མེ་ལོང》ལ ༢༥
28. འབྲུག་པ་པདྨ་དཀར་པོས་མཛད་པའི《སྙན་ངག་མེ་ལོང་གི་ལམ་རྣམ་པར་
བཤད་པ》ལ ༡༤
29. ཧལ་ཧ་དགེ་བཤེས་དམ་ཆོས་ཚུལ་ཁྲིམས་ཀྱིས་མཛད་པའི《སྙན་ངག་མེ་་་་་
ལོང་གི་ཟིན་ཐོ་དྲན་པའི་གསལ་འདེབས》ལ ༡༨ ༨
30. ཧལ་ཧ་དགེ་བཤེས་དམ་ཆོས་ཚུལ་ཁྲིམས་ཀྱིས་མཛད་པའི《སྙན་ངག་མེ་་་་་
ལོང་གི་ལུས་དང་རྒྱན་མཚན་ཉིད་དབྱེ་བ་དཔེར་བརྗོད་རྣམས་དྲན་ཐོ་་་་
620



བཀོད་པ》ལ ༤༠
31. ཨ་མཆོག་ཚང་གིས་མཛད་པའི《རྒྱན་གྱི་བསྟན་བཅོས་མེ་ལོང་གི་འགྲེལ་བ་
་ལེགས་བ ཤད་འདོད་འཇོ》ལ ༡༤
32. བསྟན་འཛིན་ཆོས་ཀྱི་ཉི་མས་མཛད་པའི《རྒྱན་གྱི་བསྟན་བཅོས་མེ་ལོང་་་་་་
པཎ་ཆེན་བླ་མའི་གསུང་བཞིན་བཀྲལ་བ་དབྱངས་ཅན་ངག་གི་རོལ་མཚོ》
ལ ༤༣ ༡
33. རྩོམ་པ་པོ་མི་གསལ་བ《 སྙན་ངག་མེ་ལོང་གི་ཚིག་ཉུང་ངུར་འགྲེལ་བ་ངག་
གི་སྒོ་འབྱེད་རིན་ཆེན་ལྡེ་མིག་ངོ་མཚར་སྙིང་གི་བཅུད་ལེན》ལ ༡༩
34. ཨ་ཁྱུང་ངག་དབང་མཁྱེན་རབ་ཀྱིས་མཛད་པའི《སྙན་ངག་གི་ལེགས་་་་་་་་
བཤད་ཀུན་མཁྱེན་ལྔ་པའི་ཞལ་ལུང》ལ ༢༥
35. བདེ་ཐང་པ་བློ་བཟང་ཚངས་དབྱངས་ཀྱིས་མཛད་པའི《སྙན་ངག་གི་་་་་་
བསྟན་བཅོས་ཀ་ལ་པིངྐའི་སྒྲ་དབྱངས》ལ ༥༤
36. སྤོམ་རག་པ་ཀརྨ་ཚེ་དབང་དཔལ་འབར་གྱིས་མཛད་པའི《སྙན་ངག་གི་་་་་
བསྟན་བཅོས་མེ་ལོང་གི་འགྲེལ་བཤད་བུ་རམ་ཤིང་གི་ལྗོན་པ》ལ ༡༥༢
37. ཉང་བན་བློ་གྲོས་མཆོག་གི་རྡོ་རྗེས་མཛད་པའི《སྙན་ངག་མེ་ལོང་གི་དཀའ་
འགྲེལ་དབྱངས་ཅན་བཞད་པའི་རོལ་མཚོ》ལ ༡༡༢
38. ས་སྐྱ་མཁན་ཆེན་ངག་དབང་ཆོས་གྲགས་ཀྱིས་མཛད་པའི《སྙན་ངག་མེ་་་་
ལོང་ལས་བརྩམས་པའི་དྲི་བ་དབྱངས་ཅན་མགྲིན་བརྒྱའི་ང་རོའི་རང་ལན་
དཔྱད་གསུམ་རྣམ་དག་སྐལ་བཟང་བཅུད་ཐིགས》ལ ༤༩
39. བོད་མཁས་པ་མི་ཕམ་དགེ་ལེགས་རྣམ་རྒྱལ་གྱིས་མཛད་པའི《སྙན་ངག་གི་
ཡང་ལན་རབ་དགའི་རྒྱུད་མང》ལ ༡༡
621



40. བོད་མཁས་པ་མི་ཕམ་དགེ་ལེགས་རྣམ་རྒྱལ་གྱིས་མཛད་པའི《 སྙན་ངག་སྨྲ་
བ་རྣམས་ལ་དྲི་ཚིག་ཚངས་པའི་མགུལ་རྒྱན》ལ ༦
41. བོད་མཁས་པ་མི་ཕམ་དགེ་ལེགས་རྣམ་རྒྱལ་གྱིས་མཛད་པའི《 སྙན་ངག་མེ་
ལོང་གི་དྲི་ཚིག་ཚངས་པའི་མགྲིན་རྒྱན་གྱི་རང་ལན་དབྱངས་ཅན་ངག་གི་
རོལ་མཚོ》ལ ༡༦
42. བོད་མཁས་པ་མི་ཕམ་དགེ་ལེགས་རྣམ་རྒྱལ་གྱིས་མཛད་པའི༔ སྙན་ངག་མེ་
ལོང་གི་དོན་རྒྱན་ལ་དཔྱོད་པའི་འབེལ་གཏམ་ལེགས་བཤད་རོལ་མཚོ》ལ་
༣༥
43. བོད་མཁས་པ་མི་ཕམ་དགེ་ལེགས་རྣམ་རྒྱལ་གྱིས་མཛད་པའི《སྙན་ངག་ལ་
དཔྱད་པ་ཨུཏྤལའི་ཕྲེང་བའི་ལན་སྣང་བ་མཆོག་གི་དུས་སྟོན》ལ ༩
44. དངུལ་ཆུ་དྷརྨ་བྷ་དྲས་མཛད་པའི《སྙན་ངག་གི་དཔེར་བརྗོད་དང་མཚུངས་
པ་གསལ་བྱེད་ཀྱི་སྒྲའི་དོགས་གཅོད》ལ ༡༠
45. དཔལ་སྒང་ལོ་ཙཱ་བ་ཆོས་དཔལ་རྒྱ་མཚོས་མཛད་པའི《 ཚིག་རྒྱན་སྙན་ངག་
གི་བསྟན་བཅོས་མེ་ལོང་རྒྱུན་གྱི་དཔེར་བརྗོད་བཀླགས་པས་ཀུན་ཤེས》ལ
لها
46. དཔལ་སྒང་ལོ་ཙཱ་བ་ཆོས་དཔལ་རྒྱ་མཚོས་མཛད་པའི《 སྒྲ་རྒྱན་གབ་ཚིག་གི་
རྟགས་སྐྱོན་སེལ་བ་དང་བཅས་པའི་རྣམ་བཤད》ལ ༥
47. ལོ་ཆེན་དྷརྨ་ཤིའི《 སྙན་ངག་གི་མཚན་ཉིད་བསྡུས་པ་རྩོམ་དཔེ་དང་བཅས་
པ་སྣ་ཚོགས་ཨུཏྤལའི་ཆུན་པོ》ལ ༥༦
48. བོད་མཁས་པས་མཛད་པའི《སྙན་ངག་མེ་ལོང་གཞུང་གི་དཔེར་བརྗོད་་་་་་་
ལེགས་པར་བཤད་པ་སྒྲ་དབྱངས་རྒྱ་མཚོའི་འཇུག་ངོགས》ལ ༣༨
622



49. བོད་མཁས་པས་མཛད་པའི《སྙན་ངག་དཔེར་བརྗོད་ཀྱི་དྲི་ལན་དྲི་ཟའི་གླུ་
དབྱངས་སྐལ་བཟང་བློ་གསལ》ལ ༤
50. དགེ་བཤེས་བརྩོན་འགྲུས་རྒྱ་མཚོས་མཛད་པའི《བོད་མཁས་པའི་སྙན་ངག་
དཔེར་བརྗོད་ཀྱི་མཆན་འགྲེལ་སྙན་བསྐུལ་ལྷའི་རྔ་སྒྲ》ལ ༡༤
51. དགེ་བཤེས་བརྩོན་འགྲུས་རྒྱ་མཚོས་མཛད་པའི《དབྱངས་ཅན་དགྱེས་པའི་
གླུ་དབྱངས་ཀྱི་མཆན་འགྲེལ་བློ་གཏེར་པདྨོ་རྒྱས་པའི་ཉིན་བྱེད》ལ ༡༢
52. གུང་ཐང་བསྟན་པའི་སྒྲོན་མེས་མཛད་པའི《སྙན་ངག་གི་དཔེར་བརྗོད་་་་་་
རྩོམ་འཕྲོ་ཅན》ལ ༣༢
5. བདེ་ཐང་འཇམ་དབྱངས་ཐུབ་བསྟན་རྒྱ་མཚོས་མཛད་པའི《སྙན་ངག་ལེའུ་
གསུམ་གྱི་དཔེར་བརྗོད་ཚངས་སྲས་མཉེས་བྱེད་ཀུན་ཏུ་བཟང་པོའི་སྤྲིན་་་་་
ཕུང》ལ ༣༢
54. མཁན་ཆེན་ངག་དབང་ཐུབ་བསྟན་རྒྱ་མཚོས་མཛད་པའི《སྙན་ངག་དཔེར་
བརྗོད》ལ ༤༣
55. ཨ་ཀྱཱ་ཡོངས་འཛིན་དབྱངས་ཅན་དགའ་བའི་བློ་གྲོས་ཀྱིས་མཛད་པའི《སྙན་
ངག་མེ་ལོང་གི་རྒྱན་རྣམས་ཀྱི་དཔེར་བརྗོད་དཔྱིད་ཀྱི་རྒྱལ་མོའི་གླུ་དབྱངས》
ལ ༣༨
56. ཨ་ཀྱཱ་ཡོངས་འཛིན་དབྱངས་ཅན་དགའ་བའི་བློ་གྲོས་ཀྱིས་མཛད་པའི《སྙན་
ངག་མེ་ལོང་ལེའུ་གསུམ་གྱི་དཔེར་བརྗོད་བློ་གསལ་མགུལ་རྒྱན་མུ་ཏིག་་་་་
ཕྲེང་བ》ལ ༩༦
57. བློ་བཟང་བྱམས་པ་རབ་རྒྱས་ཀྱིས་མཛད་པའི《སྙན་ངག་ལེའུ་གསུམ་གྱི་་་་་
དཔེར་བརྗོད་དཔྱིད་ཀྱི་ཕོ་ཉའི་མགྲིན་གླུ》ལ ༣༢
623



58. ངག་དབང་བསྟན་འཛིན་དབང་པོས་མཛད་པའི《 རང་བློ་གསལ་བའི་མེ་་་
ལོང་ལས་སྙན་ངག་མེ་ལོང་གི་དཔེར་བརྗོད་ནོར་བུའི་ཕྲེང་བ》ལ ༤༢
59. པཎ་ཆེན་ཨེར་ཏི་ནི་སྐུ་ཕྲེང་བརྒྱད་པ་བསྟན་པའི་དབང་ཕྱུག་གིས་མཛད་
པའི《དཔལ་ལྡན་དཎྜིའི་གཞུང་ལུགས་སརྒ་གསུམ་ལ་སྦྱངས་པའི་གཞུང་་་
དོན་དཔེར་བརྗོད་དུ་བཀོད་པ་ཚངས་སྲས་དགྱེས་པའི་རོལ་མོ》ལ ༡༤༩
60. ཡོངས་འཛིན་ཞྭ་དམར་བ་དགེ་འདུན་བསྟན་འཛིན་གྱིས་མཛད་པའི《སྙན་
ངག་དཔེར་བརྗོད་ལེགས་བཤད་བདུད་རྩིའི་མཆོད་ཡོན》ལ ༡༡
61. ཡོངས་འཛིན་ཞྭ་དམར་བ་དགེ་འདུན་བསྟན་འཛིན་གྱིས་མཛད་པའི《སྙན་
ངག་དཔེར་བརྗོད་ལེགས་བཤད་བདུད་རྩིའི་མཆོད་ཡོན་གྱི་ཟིན་བྲིས》ལ༣
62. སྟག་གེ་དགེ་བཤེས་ཚང་གིས་མཛད་པའི《སྙན་ངག་དཔེར་བརྗོད་དབྱངས་
ཅན་དགྱེས་པའི་མཆོད་སྤྲིན》ལ ༡༧
63. བློ་ལྡན་པདྨ་དབང་དྲག་རྩལ་གྱིས་མཛད་པའི《 བསྟན་བཅོས་ཐུན་མོང་བ་
སྙན་ཚིག་ཚངས་སྲས་སྙེམས་པའི་གླུ་དབྱངས》ལ ༦༥
64. རྩོམ་པ་པོ་མི་གསལ་བ《 སྙན་ངག་དཔེར་བརྗོད་འཇིག་རྟེན་མངོན་དགའི་
ཟློས་གར》ལ ༣༠
65. རྩོམ་པ་པོ་མི་གསལ་བ《 སྔོན་གྱི་མཁས་པས་མཛད་པའི་སྙན་ངག་དཔེར་་་་་
བརྗོད་ཤིན་ཏུ་ལེགས་པ》ལ ༣༠
66. ཙོམ་པ་པོ་མི་གསལ་བ《སྙན་ངག་མེ་ལོང་གི་རྒྱན་རྣམས་ཀྱི་དཔེར་བརྗོད་་་
དང་མངོན་བརྗོད་ཉུང་འདུས་ཙིཏྟ་མ་ཎིའི་དོ་ཤལ》ལ ༤༦
67. རྩོམ་པ་པོ་མི་གསལ་བ《 སྙན་ངག་ཕྱི་མོའི་དཔེར་བརྗོད་གོ་རེར་དོན་འགྲེལ་
གྱི་ཚུལ་དུ་བཀོད་པ་གཞུང་བཟང་མ་ལ་ཡར་སྐྱེས》ལ ༤༥
624



68. 《སྙན་ངག་མེ་ལོང་གཞུང་གིས་དངོས་སུ་བསྟན་པའི་དཔེར་བརྗོད་རྡུལ་་་་་་
མང་བརྩེགས་པའི་ལྷུན་པོ》ལ ༡༨
69. སྣར་ཐང་སང་གྷ་ཤིའི《 དོན་རྒྱན་གསལ་བའི་མེ་ལོང་མཁས་པ་དགའ་བྱེད་
འོད་ཟེར་འབུམ་ཕྲག་བརྒྱ་བ》ལ ༥༡
70. ཏཱ་ལའི་བླ་མ་སྐུ་ཕྲེང་གཉིས་པ་དགེ་འདུན་རྒྱ་མཚོས་མཛད་པའི《དོན་རྒྱན་
སོ་ལྔའི་དཔེར་བརྗོད་རྣམས་བཞུགས་པའི་དབུ་ཕྱོགས》ལ ༣
71. གྲགས་པ་བཤད་སྒྲུབ་ཀྱིས་མཛད་པའི《སྙན་ངག་གི་རྒྱན་གཉིས་སོ་སོའི་་་་
དབྱེ་བའི་དཔེར་བརྗོད》ལ ༢༤
72. ཡང་རྩོམ་པ་པོ་མི་གསལ་བ(དོན་རྒྱན་སོ་ལྔའི་དཔེར་བརྗོད་རིན་པོ་ཆེའི་
ཕྲེང་བ》ལ ༢༠
73. སོག་པོ་དགེ་བཤེས་དམ་ཆོས་རྒྱ་མཚོས་མཛད་པའི《དོན་རྒྱན་སོ་ལྔའི་་་་་་
དཔེར་བརྗོད་ཕྲེང་བ》ལ ༡༨
74. ཏཱ་ལའི་བླ་མ་སྐུ་ཕྲེང་གཉིས་པ་དགེ་འདུན་རྒྱ་མཚོས་མཛད་པའི《དོན་རྒྱུན་
སོ་ལྔའི་དཔེར་བརྗོད》ལ ༥།
75. པཎ་ཆེན་བློ་གྲོས་ཉི་མས་མཛད་པའི《 དོན་རྒྱན་སོ་ལྔའི་དཔེར་བརྗོད》ལ
76. མང་ཐོས་ཀླུ་སྒྲུབ་རྒྱ་མཚོས་མཛད་པའི《དོན་རྒྱན་གྱི་དཔེར་བརྗོད་སྙན་་་་་
ངག་གི་མིག་འབྱེད་དབྱངས་ཅན་གྱི་མིག་ཐུར》ལ ༢༤
77. འབྲས་ལྗོངས་བླ་མ་ཨོ་རྒྱན་བསྟན་འཛིན་གྱིས་མཛད་པའི《དོན་རྒྱན་སོ་་་་་
ལྔའི་སྙིང་པོ་ཀུན་ཕན་ཉི་མའི་སྣང་བ》ལ ༦༠
78. ཨ་ཁྱུང་ངག་དབང་མཁྱེན་རབ་ཀྱིས་མཛད་པའི《དོན་རྒྱན་སོ་ལྔའི་སྙན་་་་་
625



ངག་དབྱངས་ཅན་པི་ཝཾ》ལ ༥༧
79. རེབ་ཙའི་བཀའ་འགྱུར་བས་མཛད་པའི《སྙན་ངག་དོན་རྒྱན་སོ་ལྔའི་་་་་་
དཔེར་བརྗོད་པ་སྙན་ངག་བུང་བ་མྱོས་པའི་གླུ་དབྱངས》ལ ༣༡
80. ཀིརྟི་བློ་བཟང་འཕྲིན་ལས་ཀྱིས་མཛད་པའི《དོན་རྒྱན་སོ་ལྔའི་དཔེར་་་་་་་
བརྗོད་ཤེས་ལྡན་ཡིད་ཀྱི་དགའ་སྟོན》ལ ༢༦
81. རྒྱལ་མཁན་པོ་གྲགས་པ་རྒྱལ་མཚན་གྱིས་མཛད་པའི《དོན་རྒྱན་སོ་ལྔའི་་་་་
དཔེར་བརྗོད་མུ་ཏིག་ཕྲེང་བ》ལ ༥
82. ཉང་བྲན་ཀུན་དགའ་དཔལ་བས་མཛད་པའི《སྙན་ངག་དོན་རྒྱན་གསལ་་་་
བའི་མེ་ལོང》ལ ༢༢
83. ཨ་བྱཱའི་མཚན་ཅན་གྱིས་མཛད་པའི《 དོན་རྒྱན་སོ་ལྔའི་མཚན་ཉིད་དབྱེ་བ་
དཔེར་བརྗོད་མདོར་བསྡུས་ར་ཡིག་གཉིས་པའི་གླུ་དབྱངས》ལ ༡༨
84. འབྲས་ལྗོངས་བླ་མ་ཨོ་རྒྱན་བསྟན་འཛིན་གྱིས་མཛད་པའི《 དོན་རྒྱན་སོ་་་་
ལྔའི་སྙིང་པོ་བསྡུས་པ་བློ་གསལ་བུང་བ་རོལ་པ 》ལ་༡༤༡
85. པཎ་ཆེན་ཨེརྟི་ནི་སྐུ་ཕྲེང་ལྔ་པ་བློ་བཟང་ཡེ་ཤེས་ཀྱིས་མཛད་པའི《སྙན་་་་་་
ངག་ལེའུ་གཉིས་པའི་མཚོ་བྱུང་དགྱེས་པའི་མེ་ཏོག》ལ ༦༡
86. རྒྱལ་སྲས་བསྐལ་བཟང་ཐུབ་བསྟན་འཇིགས་མེད་རྒྱ་མཚོས་མཛད་པའི་་་་་་
《སྙན་ངག་ལེའུ་གཉིས་པ་དང་གསུམ་པའི་ཀུན་འཁོར་སོགས་ཀྱི་དཔེར་་་་
བརྗོད་བཅས》ལ ༢༨
87. བོད་མཁས་པས་མཛད་པའི《སྙན་ངག་གི་དཔེ་རྒྱན་གསལ་བྱེད་དཔེར་་་་་་
བརྗོད་སྒྲ་ལྡན་ལྷའི་འཛུམ་ཟེར》ལ ༥
88. བོད་མཁས་པས་མཛད་པའི《 དཔེ་རྒྱན་གྱི་རྣམ་གྲངས་མཚུངས་གསལ་གྱི་
626



སྒྲ་དྲུག་ཅུ་རྩ་ལྔའི་དཔེར་བརྗོད་རང་བྱུང་དབྱངས་ཀྱི་རྒྱལ་མོའི་མགྲིན་སྒྲ》
ལ ༣
89. བོད་མཁས་པས་མཛད་པའི《དོན་རྒྱུན་དང་པོ་གསུམ་གྱི་དཔེར་བརྗོད་་་་་་
ཡོངས་འདུའི་མེ་ཏོག》ལ ༨
བོད་ཀྱི་མཁས་པས་མཛད་པའི་སྙན་ངག་གི་རྩོམ་ཡིག་སྐོར།
1. རྗེ་ཙོང་ཁ་པས་མཛད་པའི《 སྤྱན་སྔ་གྲགས་པ་བྱང་ཆུབ་ཀྱི་རྣམ་ཐར་སྙན་་་་་་
ངག་དང་སྦྱར་བ》
2. ཞང་ཞུང་པ་ཆོས་དབང་གྲགས་པས་མཛད་པའི《རྗེ་བཙུན་མི་ལ་རས་པ་ལ་
སྙན་ངག་གི་སྒོ་ནས་བསྟོད་པ་གྲུབ་དབང་དགྱེས་པའི་མཆོད་སྤྲིན》
3. ཞང་ཞུང་ཆོས་དབང་གྲགས་པས་མཛད་པའི《རྒྱལ་པོ་རཱ་མ་ཎའི་གཏམ་རྒྱུད་
ལས་བརྩམས་པའི་སྙན་ངག་གི་བསྟན་བཅོས་དྲི་ཟའི་རྒྱུད་མང་གི་སྒྲ་་་་་་་་
དབྱངས》ལ ༡༦ དེའི་འགྲེལ་བ་ཤིན་ཏུ་གསལ་བ《དྲི་མེད་ཤེལ་གྱི་འབབ་
སྟེགས》ཨ་ལགས་ཞལ་ཤུལ་ངག་དབང་བསྟན་པའི་རྒྱ་མཚོས་མཛད་པ་དང་།
(འདི་ལ་ཁོ་བོས་བརྩམས་པའི་མཆན་འགྲེལ་ཞིག་ཀྱང་ཡོད།)
4. རིན་སྤུངས་ངག་དབང་འཇིགས་མེད་གྲགས་པས་མཛད་པའི《ས་སྐྱ་པཎྜི་་་་་
ཏའི་རྣམ་ཐར་སྙན་ངག་དང་སྦྱར་བ་བསྐལ་བཟང་ལེགས་ལམ》
5. གླིང་དཀོན་མཆོག་དགྱེས་པའི་བློ་གྲོས་ཀྱིས་མཛད་པའི《 རྗེ་ཙོང་ཁ་པའི་རྣམ་
ཐར་སྙན་ངག་དང་སྦྱར་བ་མེ་ཏོག་ཆུན་པོ》ལ ༣ ༡༡།
6. སྡེ་སྲིད་སངས་རྒྱས་རྒྱ་མཚོས་མཛད་པའི《ཏཱ་ལའི་བླ་མ་སྐུ་ཕྲེང་ལྔ་པའི་རྣམ་
ཐར་སྙན་ངག་དང་སྦྱར་བ་རབ་སྙན་གཞན་གསོས་ཀྱི་གླུ》ལ ༡༩༤
7. མདོ་མཁར་ཞབས་དྲུང་ཚེ་རིང་དབང་རྒྱལ་གྱིས་བརྩམས་པའི《 ཕོ་ལྷ་བསོད་
627



ནམས་སྟོབས་རྒྱས་ཀྱི་རྟོགས་པ་བརྗོད་པ་འཇིག་རྟེན་ཀུན་ཏུ་དགའ་བའི་་་་་
རྒྱན》ལ ༣༩༥
8. སྐྱབས་དབྱིངས་སྨན་རི་བ་བློ་བཟང་སྦྱིན་པས་བརྩམས་པའི《རྒྱལ་སྲས་དྲི་་་་
མེད་ཀུན་ལྡན་གྱི་རྟོགས་བརྗོད་བསྔགས་འོས་བསྔགས་པ》
རྒྱ་གར་གྱི་སྐད་ནས་བོད་སྐད་དུ་བསྒྱུར་པའི་སྙན་ངག་གི་རྩོམ་ཡིག་སྐོར།
1. སློབ་དཔོན་དཔའ་བོས་མཛད་པའི《སངས་རྒྱས་ཀྱི་སྤྱོད་པ་ཞེས་བྱ་བའི་སྙན་
ངག་ཆེན་པོ》ལོ་ཙཱ་བ་བློ་གྲོས་རྒྱལ་པོས་བསྒྱུར་པ། །
2. སྙན་ངག་མཁན་དགེ་བའི་དབང་པོས་མཛད་པའི《 བྱང་ཆུབ་སེམས་དཔའི་
རྟོགས་པ་བརྗོད་པ་དཔག་བསམ་འཁྲི་ཤིང》བོད་ཀྱི་ལོ་ཙཱ་བ་ཤོང་སྟོན་རྡོ་རྗེ་
རྒྱལ་མཚན་གྱིས་བསྒྱུར་པ། (འདི་ལ་རིན་སྤུངས་ངག་དབང་འཇིགས་
གྲགས་ཀྱིས་མཛད་པའི་དམར་མཆན་དང་། སོ་སྟོན་འཇིག་མེད་གྲགས་
པས་མཛད་པའི་ནག་མཆན་ཡོད)
3. པཎྜི་ཏ་ནག་མོ་ཁོལ་གྱིས་མཛད་པའི《སྙན་ངག་སྤྲིན་གྱི་ཕོ་ཉ》བོད་ཀྱི་ལོ་ཙཱ་
བ་བྱང་ཆུབ་རྩེ་མོས་བསྒྱུར་པ། (འདི་ལ་བོ་དོང་པཎ་ཆེན་འཇིགས་མེད་
གྲགས་པས་མཛད་པའི་མཆན་འགྲེལ་ཤིན་ཏུ་གསལ་བ་ཞིག་ཡོད)
4. འཕགས་ཡུལ་གྱི་སྙན་ངག་མཁན་རྒྱལ་བའི་སྡེས་མཛད་པའི《གཞོན་ནུ་དྲུག་
གི་རྟོགས་བརྗོད》འགྱུར་བྱང་མེད་པ་བཅས་སོ།།
628



༄༅ ། །སྙན་ངག་གི་སློབ་ཁྲིད་རྒྱས་འབྲིང་བསྡུས་གསུམ་
ཇི་ལྟར་བྱ་ཚུལ་གྱི་དཔེ་མཚོན་དཔྱད་གཞི། །
(1)བོད་ཀྱི་རིག་གནས་ལྔ་ལ་སློབ་སྦྱོང་གང་བྱེད་ཀྱང་ཐོག་མར་ཡི་གེ་་་་་་
འབྲི་ཀློག་ལ་བྱང་ཆུབ་པར་བྱས་པའི་རྗེས་སུ་ཅུང་ཟད་གོ་བདེ་བའི་སྒྲུང་གཏམ་
ཐུང་ངུ་དང་ས་སྐྱ་ལེགས་བཤད། ཆུ་ཤིང་བསྟན་བཅོས་སོགས་ཀྱི་ནང་དོན་
རྒྱས་བསྡུས་གང་འཚམས་རེ་སློབ་སྦྱོང་བྱས་པ་དང་ཆབས་ཅིག སུམ་ཅུ་པ་
དང་རྟགས་ཀྱི་འཇུག་པ་སློབ་ཁྲིད་དང་། གོ་དོན་རྩོམ་རྒྱུགས་སོགས་ཚད་ལྡན་
ཞིག་བྱུང་མཚམས། སློབ་མ་ཚོའི་རིག་གཞུང་གི་ཆུ་ཚད་མཐོ་དམན་དང་
བསྟུན་པའི་སྙན་ངག་གི་སློབ་ཁྲིད་རྒྱས་འབྲིང་བསྡུས་གསུམ་གང་ཡང་རུང་བ་
ཞིག་ངེས་པར་བྱེད་དགོས།
དེ་ཡང་རིག་གཞུང་དང་ལོ་རྒྱུས་སོགས་ལ་ཞིབ་འཇུག་དང་དབྱེ་ཞིབ་ཀྱི་་་་
ནུས་རྩལ་ཡོད་པའི་སློབ་མ་ཡིན་ཚེ། སྙན་ངག་ལེའུ་གསུམ་ཀ་མགོ་མཇུག་ཆ་
ཚང་བ་སློབ་ཁྲིད་བྱེད་ཐུབ་ན་རབ་དང༌། དེ་མིན་གཤམ་གསལ་ལྟར་ཁྲིད་ན་
ལེགས།
ས་བཅད་དང་པོ། མགོ་ནས་མཇུག་བར་ཆ་ཚང་།
ས་བཅད་གཉིས་པའི་སྤེལ་མ་ཞེས་བྱ་བའི་སྙན་ངག་བཤད་པའི་བར་ཆ་་་
ཚང་ཁྲིད་ཟིན་རྗེས། སྙན་ངག་གི་དབྱེ་བའི་རྣམ་གྲངས་གཞན་སྟོན་པ་སོགས་
ས་བཅད་གསུམ་པོ་དེ་འཁྲིད་མི་དགོས། །
ས་བཅད་གསུམ་པའི་མགོ་ནས་ཐུན་མོང་མ་ཡིན་པའི་རྒྱན་གྱི་དབྱེ་བ་་་་་་
བཤད་པའི་བར་གྱི་དུམ་བུ་བཞི་པོ་ཁྲིད་ཟིན་རྗེས། ཐུན་མོང་མ་ཡིན་པའི་རྒྱན་
629



བཅུའི་དང་པོ་ནས་བརྒྱད་པ་བར་དེང་སྐབས་བེད་སྤྱོད་ཆེར་མེད་པས་འཁྲིད་
མི་དགོས། དེ་ནས་ཐུན་མོང་མ་ཡིན་པའི་རྒྱན་གྱི་ནང་གསེས་དགུ་པ་དང་བཅུ་
པ་ཆ་ཚང་འཁྲིད་དགོས།
དེ་ནས་ལེའུ་གཉིས་པའི་མགོ་ནས་གཟུགས་ཅན་གྱི་རྒྱན་མ་རྫོགས་བར་་་་་
དང༌། གསལ་བྱེད་ཀྱི་རྒྱན་གྱི་ངོ་བོ་དང་དབྱེ་བ་བཅས་སོང་མཚམས། གསལ་
བྱེད་ཀྱི་རྒྱན་བཅུ་གཉིས་ནང་ནས་ཐོག་མའི་གསལ་བྱེད་བཞི་མ་གཏོཊ་འཁྲིད་
མི་དགོས། དེ་ནས་བསྐོར་བའི་རྒྱུན་དང་། འགོག་པའི་རྒྱན། དོན་གཞན་
བཀོད་པའི་རྒྱན། ལྡོག་པ་ཅན། སྲིད་པ་ཅན། བསྡུས་བརྗོད། ཕུལ་བྱུང་།
རབ་བཏགས། ཕྲ་མོ། ཆ་རྒྱན། རིམ་པ་ཅན། དགའ་བ། ཉམས་ལྡན།
གཟི་བརྗིད། རྣམ་གྲངས་བརྗོད་པ། ཀུན་ཕན། རྒྱ་ཆེ་བ། བསྙོན་དོར་བཅས་
ཆ་ཚང་། དེ་ནས་སྦྱར་བའི་རྒྱུན་འཁྲིད་དགོས་མིན་སྐབས་བསྟུན་བྱས་ཆོག
ཡང་ན་སྦྱར་བའི་རྒྱན་དགུའི་ནང་ན་ས་དང་པོ་དང་། གཉིས་པ། གསུམ་པ།
བཞི་པ། བརྒྱད་པ། དགུ་པ་བཅས་ཙམ་སློབ་འཁྲིད་བྱས་པས་འཐུས། དེ་
ནས་ཁྱད་པར་བརྗོད་པའི་རྒྱན་དང་། མཚུངས་སྦྱོར། འགལ་བའི་རྒྱན།
སྐབས་མིན་བསྟོད་པ། ཟོལ་བསྟོད། ངེས་བསྟན། ལྷན་ཅིག་བརྗོད་པ།
ཡོངས་བརྗེས། ཤིས་བརྗོད། རབ་སྤེལ། དགོངས་པ་ཅན་བཅས་འཁྲིད་
དགོས། །
ལེའུ་གསུམ་པའི་མགོ་ནས་བྱ་སླ་བ་ཐོག་མའི་ཟུང་ལྡན་གྱི་དབྱེ་བ་བཤད་
པའི་བར་མ་ཆོད་པའི་ཟུང་ལྡན་བཅོ་ལྔའི་ནང་ནས་དང་པོ་དང་གཉིས་པ་ཙམ་
ཁྲིད་པས་འཐུས། དེ་ནས་བར་ཆོད་པའི་ཟུང་ལྡན་བཅུ་གསུམ་གྱི་ནང་དང་པོ་
དང་གཉིས་པ་ཙམ་དང་། ཆོད་ཅིང་མ་ཆོད་པའི་ཟུང་ལྡན་གསུམ་གྱི་ནང་ནས་
630



དང་པོ་ཙམ། དེ་ནས་བྱ་དཀའ་བ་གནས་གཞན་ན་ཡོད་པའི་ཟུང་ལྡན་བཅུ་
གཉིས་ཀྱི་ནང་ནས་གཅིག་ཙམ། དེ་རྗེས་ཀུན་ཏུ་ཟུང་ལྡན་བཅུ་གཉིས་ཀྱི་ནང་
ནས་གཅིག་ཙམ། དེ་ནས་བསྲེས་པའི་ཟུང་ལྡན། བཟློག་པའི་ཟུང་ལྡན་གསུམ་
གྱི་ནང་ནས་གཅིག་ཙམ། བ་ལང་གཅིན་དང་། ཕྱེད་འཁོར། ཀུན་བཟང་
འཁོར་ལོ། དབྱངས་ངེས་པའི་བྱ་དཀའ་བ་བཅས་སོ་སོར་དཔེ་མཚོན་རེ་རེ་
ཙམ་གྱིས་འཐུས། དེ་ནས་གབ་ཚིག་གི་རྒྱན་བཅུ་དྲུག་དང༌། སྔ་རབས་དང་
དེང་རབས་ཀྱི་གབ་ཚིག་སྐོར། སྙན་ངག་གི་སྐྱོན་སེལ་བཅུ་བཅས་འཁྲིད་པ་ནི་
སྙན་ངག་གི་སློབ་འཁྲིད་ཅུང་ཟད་རྒྱས་པའི་དབང་དུ་བྱས་པའི་འཁྲིད་ཚུལ་་་་་
ཡིན།
དུས་ཡུན་རིང་ཐུང་ཐད། གཟའ་འཁོར་རེར་ཆུ་ཚོད་དྲུག་ཙམ་གྱི་དུས་
ཚོད་སྤྱད་ན་སློབ་དུས་གཉིས་ལ་མཇུག་རྫོགས་པར་བྱེད་ཐུབ།
(2)ཡང་རྒྱས་བསྡུས་འབྲིང་ཙམ་བྱེད་ན། སྙན་ངག་སློབ་དེབ་འདིའི་
ལེའུ་དང་པོའི་མགོ་ནས་ཚིགས་བཅད་ཀྱི་རྩོམ་ཡིག་འབྲི་སྟངས་སྐོར་མ་རྫོགས་
བར་དུ་ཁྲིད་ཟིན་རྗེས། ཚིགས་བཅད་སྙན་ངག་གི་དབྱེ་བ་གཉིས་པའི་སྐོར་
འཁྲིད་མི་དགོས། དེ་ནས་ཚིགས་བཅད་སྙན་ངག་གི་དབྱེ་བ་གསུམ་པ་ནས་
སྤེལ་མའི་སྙན་ངག་སྐོར་མ་རྫོགས་བར་ཁྲིད་རྗེས། སྙན་ངག་གི་དབྱེ་བའི་རྣམ་
གྲངས་གཞན་སྟོན་པའི་སྐོར་གྱི་དུམ་བུ་བཞི་བོ་འཁྲིད་མི་དགོས། སྙན་ངག་གི་
རྒྱུན་བཤད་པའི་མགོ་ནས་ཐུན་མོང་མ་ཡིན་པའི་རྒྱན་གྱི་དབྱེ་བ་བཤད་པའི་
བར་འཁྲིད་དགོས། ཐུན་མོང་མ་ཡིན་པའི་རྒྱན་བཅུའི་དང་པོ་ནས་བརྒྱད་
པའི་བར་རྣམས་འཁྲིད་མི་དགོས། ཐུན་མོང་མ་ཡིན་པའི་རྒྱན་བཅུའི་ནང་གི་
དགུ་པ་དང་བཅུ་པ་ཆ་ཚང་འཁྲིད་དགོས་ཀྱང་། སྙན་ངག་མེ་ལོང་གི་རྩ་བའི་
631



དཔེར་བརྗོད་རྣམས་མི་དགོས།
ལེའུ་གཉིས་པའི་རྒྱན་རྣམས་འཁྲིད་ཚུལ་གོང་དུ་བཀོད་པ་ལྟར་ལ། སྙན་
ངག་མེ་ལོང་གི་རྩ་བའི་དཔེར་བརྗོད་རྣམས་མི་དགོས། །
ལེའུ་གསུམ་པ་འཁྲིད་ཚུལ་གོང་ལྟར་བྱས་ནས་འཁྲིད་དགོས།
དུས་ཡུན་རིང་ཐུང་སྐོར། གཟའ་འཁོར་རེར་ཆུ་ཚོད་དྲུག་བྱས་ཏེ་འཁྲིད་
ན་སློབ་དུས་གཅིག་ལ་རྫོགས་པར་བྱེད་ཐུབ།
（3)ཡང་དེ་ལས་ཅུང་ཟད་བསྡུས་པ་བྱས་ན། ལེའུ་དང་པོའི་སྐོར་གོང་དུ་
བཤད་པའི་འཁྲིད་ཚུལ་འབྲིང་པོ་ལྟར་དང་།
ལེའུ་གཉིས་པ་ནས་རང་བཞིན་བརྗོད་པའི་རྒྱན་གྱི་ནང་ནས་རིགས་ཀྱི་་་་
རང་བཞིན་བརྗོད་པ་དང་། རྫས་ཀྱི་རང་བཞིན་བརྗོད་པ་གཉིས། དཔེ་རྒྱན་
སྐོར་ཡོངས་རྫོགས། གཟུགས་ཅན་གྱི་རྒྱན་གྱི་ནང་ནས་སྦྱར་བའི་གཟུགས་ཅན་
མ་གཏོགས་པའི་ཡོངས་རྫོགས། གསལ་བྱེད་ཀྱི་རྒྱན་གྱི་ནང་ནས་ཐོག་མའི་
གསལ་བྱེད་གཅིག བར་གྱི་གསལ་བྱེད་གཅིག ཐ་མའི་གསལ་བྱེད་གཅིག
དོན་གཅིག་པའི་གསལ་བྱེད་བཅས་བཞི་ཙམ་དང་། བསྐོར་བའི་རྒྱན་གྱི་ནང་
ནས་ཚིག་ལ་བསྐོར་བ་དང༌། དོན་ལ་བསྐོར་བ་གཉིས་ཙམ། འགོག་པའི་རྒྱུན་
གྱི་ནང་ནས་སྦྱར་བའི་འགོག་པ་མ་གཏོགས་པའི་ཡོངས་རྫོགས། དོན་གཞན་
བཀོད་པའི་རྒྱན་གྱི་ནང་ནས་ཁྱད་པར་ལ་གནས་པའི་དོན་གཞན་བཀོད་པ་་་་་
དང༌། སྦྱར་བའི་དོན་གཞན་གཉིས་མ་གཏོགས་པ་ཡོངས་རྫོགས། ལྡོག་པ་
ཅན་གྱི་རྒྱན་གྱི་ནང་ནས་དྲུག་པ་ནས་བཅུ་པའི་བར་ལྔ་ཙམ། སྲིད་པ་ཅན་
གྱི་རྒྱན་གསུམ། བསྡུས་བརྗོད་ཀྱི་རྒྱན་གྱི་ནང་ནས་གཉིས་པ་དང༌། བཞི་པ།
ཕུལ་བྱུང་གི་རྒྱན་གྱི་ནང་ནས་ཁྱད་འཕགས་ཕུལ་བྱུང༌། རབ་རྟོག་གི་རྒྱུན་སྐོར་
632



ཡོངས་རྫོགས། རྒྱུ་རྒྱན་བཅུ་དྲུག་གི་ནང་ནས་ལྔ་པ་དང་། དྲུག་པ། བཅུ་
གཉིས་པ། བཅུ་གསུམ་པ། བཅུ་བཞི་པ་བཅས་དང་། ཕྲ་མོའི་རྒྱུན་གཉིས།
ཆ་རྒྱུན་བཞི་ཡི་ནང་གི་དང་པོ་དང་གཉིས་པ། དགའ་བའི་རྒྱན་གཉིས།
ཉམས་ལྡན་གྱི་རྒྱུན་བརྒྱད། རྣམ་གྲངས་བརྗོད་པའི་རྒྱན། ཀུན་ཕན་གྱི་རྒྱན།
རྒྱ་ཆེ་བའི་རྒྱན་གཉིས། བསྙོན་དོར་གྱི་རྒྱན་གསུམ། སྦྱར་བའི་རྒྱན་དགུའི་
ནང་ནས་གཉིས་པ་ཐ་དད་ཚིག་འདྲའི་སྦྱར་བ། ཁྱད་པར་བརྗོད་པའི་རྒྱུན་
ལྔའི་ནང་ནས་གཉིས་པ་དང་བཞི་པ། འགལ་བའི་རྒྱན་དྲུག་གི་ནང་ནས་དང་
པོ་དང་ལྔ་པ། སྐབས་མིན་བསྟོད་པའི་རྒྱན། ཟོལ་བསྟོད་ཀྱི་རྒྱན་གསུམ་གྱི་
ནང་ནས་དང་པོ། ལྷན་ཅིག་བརྗོད་པའི་རྒྱན་གྱི་དང་པོ། ཡོངས་བརྗེས་ཀྱི་
རྒྱུན། ཤིས་བརྗོད་ཀྱི་རྒྱན། རབ་སྤེལ་གྱི་རྒྱན་གྱི་ནང་གི་དང་པོ་བཅས་ཁྲིད་
པས་འཐུས།
ལེའུ་གསུམ་པ་ནས་སྒྲ་རྒྱན་གྱི་ངོ་བོ་དང་དབྱེ་བ། བྱ་སླ་བ་ཐོག་མའི་ཟུང་
ལྡན་གྱི་ནང་ནས་རྐང་པ་བཞི་པའི་ཐོག་མར་ཡོད་པ། བྱ་དཀའ་བ་གནས་
གཞན་ལ་ཡོད་པའི་ཟུང་ལྡན་གྱི་ནང་ནས་མཐའ་ཐོག་སྦྱར་བའི་ཟུང་ལྡན། བྱ་
དཀའ་བའི་ཀུན་བཟང་འཁོར་ལོ། དབྱངས་ངེས་པའི་བྱ་དཀའ་བ། གབ་ཚིག་
གི་རྒྱུན་གྱི་ངོ་བོ་དང་དབྱེ་བ་ཙམ་དང་། གབ་ཚིག་བཅུ་དྲུག་གི་ནང་གསེས་
གཅིག་ཙམ། སྔ་རབས་དང་དེང་རབས་ཀྱི་གབ་ཚིག སྙན་ངག་གི་སྐྱོན་སེལ་
བཅུ་བཅས་འཁྲིད་ཐུབ་ན་ལེགས་ཤིང༌། གོང་གསལ་དེ་དག་ལ་སྔ་རབས་ཀྱི་
མཁས་པའི་དཔེར་བརྗོད་རྣམས་མི་དགོས་པར་དེང་རབས་ནང་དོན་གསར་་་་་
པའི་དཔེར་བརྗོད་ཙམ་གྱིས་འཐུས་པར་བྱས་ཆོག
དུས་ཡུན་རིང་ཐུང་སྐོར། གཟའ་འཁོར་གཅིག་ལ་ཆུ་ཚོད་བཞི་རེ་བྱས་ན་
633



སློབ་དུས་གཅིག་ལ་རྫོགས་པར་བྱེད་ཐུབ།
(4)ཡང་ད་དུང་དེ་ལས་ཀྱང་བསྡུས་པ་བྱེད་འདོད་ན། ཐོག་མར་སྙན་
ངག་གི་ལོ་རྒྱུས་མདོར་བསྡུས་ཙམ་དང༌། དེ་ནས་སྙན་ངག་ཕུན་སུམ་ཚོགས་
པའི་རྒྱུ་གསུམ། ཚིགས་བཅད་རྩོམ་ཡིག་འབྲི་ཚུལ་སྐོར་ཡོངས་རྫོགས། སྙན་
ངག་གི་ཉམས་འདོན་ཚུལ། དེ་ནས་སྙན་ངག་གི་རྒྱན་ངོས་འཛིན་ཚུལ་དང་།
ཐུན་མོང་མ་ཡིན་པའི་རྒྱུན་བཅུའི་ནང་གི་ཏིང་ངེ་འཛིན་གྱི་རྒྱན་གྱི་སྐོར།
ལེའུ་གཉིས་པའི་ནང་ནས་དཔེ་རྒྱན་དང་གཟུགས་ཅན། རབ་བཏགས།
ཉམས་ལྡན་བཅས་རྣམས་ཆ་ཚང་ལས། དེ་མིན་རྒྱན་གཞན་དག་ལ་རེ་རེ་ལས་
མི་དགོས་པར་བྱས་ཆོག་པ་དང་།
ལེའུ་གསུམ་པའི་ཐོག་མའི་ཟུང་ལྡན་གྱི་ནང་ནས་གཅིག གནས་གཞན་
ན་ཡོད་པའི་ཟུང་ལྡན་ནང་ནས་མཐའ་ཐོག་སྦྱར་བའི་ཟུང་ལྡན་ཙམ་དང་།གབ་
ཚིག་གི་སྐོར་ནས་སྔ་རབས་དང་དེང་རབས་ཀྱི་གབ་ཚིག་སྐོར། སྐྱོན་སེལ་སྐོར་
ཆ་ཚང་བ་བཅས་ངེས་པར་དུ་འཁྲིད་དགོས་ཤིང་། དེ་རྣམས་ལ་དེང་རབས་ཀྱི་
དཔེར་བརྗོད་རྐྱང་པས་འཐུས་པར་བྱས་ཆོག
དུས་ཡུན་རིང་ཐུང་སྐོར། གཟའ་འཁོར་གཅིག་ལ་ཆུ་ཚོད་གཉིས་རེ་བྱས་
ན་སློབ་དུས་གཅིག་ལ་རྫོགས་པར་འཁྲིད་ཐུབ།
གོང་གསལ་རྣམས་སྙན་ངག་གི་སློབ་ཁྲིད་རྒྱས་འབྲིང་བསྡུས་པའི་སྒོ་ནས་
འཁྲིད་ཚུལ་དཔེ་མཚོན་ཙམ་ཞིག་དཔྱད་གཞིར་བཀོད་པ་ཡིན་པས། སློབ་ཁྲིད་
མཛད་མཁན་ཚོས་བབ་བསྟུན་ལེགས་བཅོས་སྣོན་འབྲི་གང་འོས་གནང་སྐྱོང་་་་་
ཡོད་པར་ཞུ།
སློབ་དེབ་འདི་རྩོམ་སྒྲིག་བྱེད་པ་པོས། 1981. 5. 23 ལ།
634



རྩོམ་སྒྲིག་འགན་འཁུར་པ། ལྷ་མོ་འཚོ།
མདུན་ཤོག་མཛེས་རིས་པ། ཚེ་གོ་
པར་སྒྲིག་འཆར་འགོད་པ། ལྷ་དཔལ་གཡང་།
མདུན་ཤོགགཟིགས་བྱང་པ། གྲགས་པ།
སྙན་ངག་ལ་འཇུག་ཚུལ་ཚིག་རྒྱན་རིག་པའི་སྒོ་འབྱེད།
དུང་དཀར་བློ་བཟང་འཕྲིན་ལས་ཀྱིས་བརྩམས།
མཚོ་སྔོན་མི་རིགས་དཔེ་སྐྲུན་ཁང་། (ཟི་ལིང་གྲོང་ཁྱེར་ཐུན་རིན་ལམ་སྒོ་ཨང 10)
ཀྱིན།
འགྲེམས་སྤེལ།
བརྒྱུད་འཚོང་།
པར་འདེབས།
དེབ་ཚད།
དཔར་ཤོག
ཡིག་གྲངས།
གསབ་ཤོག
པར་ཐེངས།
དཔར་ཐེངས།
དཔར་གྲུངས།
སྦྲག་ཨང 810001 ཁ་པར 6143426
མཚོ་སྔོན་ཞིང་ཆེན་ཞིན་ཧྭ་དཔེ་ཁང་།
མཚོ་སྔོན་ཟི་ལིང་པར་ཁང་།
850mm X 1168mm 1/32
20. 5
ཁྲི36
L་
2001ལོའི་ཟླ9པར་པར་གཞི་གཉིས་པ་བསྒྲིགས།
2003ལོའི་ཟླ་དང་པོར་དཔར་ཐེངས་གཉིས་པ་དཔར། .
2 000—3 500
དཔེ་རྟགས།
རིན་གོང་།
ISBN7-5420 - 0943 -5/G: 600(EX)
སྒོར 20. 00
པར་གཞི་འདི་གར་དབང་བས་པར་བཤུས་བརྒྱབ་ན་ཁྲིམས་ཆད་ཕོག
( ཤོག་ངོས་ཆད་ནོར་སློག་སྐྱོན་གང་རུང་ཡོད་ཚེ་བཟོ་གྲྭར་དྲི་གཏུག་བྱ )



责任编辑:拉毛措
封面设计;才高
技术设计;喇海永
封面題字;智华
诗学明鉴
东嘎·罗桑赤列 著
出版
| 青海民族出版社(西宁市同仁路10号)
邮政编码 810001 电话 6143426
| 销:青海省新华书店
刷;青海西宁印刷厂
| 本: 850mm x1168mm 1/32
印张20.5
| 数: 360 千
页: 4
次: 2001年9月第2版
印次: 2003年1月第2次印刷
印数: 2000-3500
出发经印开印字插版印印一
版行销刷本张数页
书
定
号
价
:ISBN 7-5420 - 0943 -5/G-600(民文)
:20.00 元
版权所有,翻印必究
(书中如有缺页、错页及倒装请与工厂联系)
蛇如命



དུང་དཀར་བློ་བཟང་འཕྲིན་ལ །
མཚོ་སྔོན་མི་རིགས་དཔེ་སྐྲུན་ཁང་།



am
རྒྱན་རིག་པའི་
HERE
శాలు



WWW
SI
ISBN 7-5420-0943-5
9117875421100943211 >
ISBN 7-5420-0943-5
G.600 (EX) EKT: 20.00 TO
